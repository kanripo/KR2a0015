# -*- mode: mandoku-view -*-
#+TITLE: 晉書
#+DATE: 2018-03-31 09:03:11.838104
#+PROPERTY: ID KR2a0015
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二十三
<pb:KR2a0015_WYG_023-1a>¶
欽定四庫全書¶
　晉書卷二十三¶
唐　太　宗　文　皇　帝　御　撰¶
　志第十三¶
樂下¶
永嘉之亂海内分崩伶官樂器皆没於劉石江左初立¶
宗廟尚書下太常祭祀所用樂名太常賀循答云魏氏¶
增損漢樂以為一代之禮未審大晉樂名所以為異遭¶
離喪亂舊典不存然此諸樂皆和之以鐘律文之以五¶
<pb:KR2a0015_WYG_023-1b>¶
聲詠之以歌辭陳之於舞列宫懸在庭琴瑟在堂八音¶
迭奏雅樂並作登歌下管各有常詠周人之舊也自漢¶
氏以來依倣此禮自造新詩而已舊京荒廢今既散亡¶
音韻曲折又無識者則於今難以意言于時以無雅樂¶
器及伶人省大樂并鼓吹令是後頗得登歌食舉之樂¶
猶有未備太寧末明帝又訪阮孚等增益之咸和中成¶
帝乃復置太樂官鳩集遺逸而尚未有金石也庾亮為¶
<pb:KR2a0015_WYG_023-2a>¶
荆州與謝尚修復雅樂未具而亮薨庾翼桓温専事軍¶
旅樂器在庫遂至朽壊焉及慕容儁平冉閔兵戈之際¶
而鄴下樂人亦頗有來者永和十一年謝尚鎮壽陽於¶
是採拾樂人以備大樂并制石磬雅樂始頗具而王猛¶
平鄴慕容氏所得樂聲又入關右太元中破苻堅又獲¶
其樂工揚蜀等閑習舊樂於是四廂金石始備焉乃使¶
曹毗王珣等增造宗廟歌詩然郊祀遂不設樂今列其¶
詞於後云¶
歌宣帝(曹毗)¶
<pb:KR2a0015_WYG_023-2b>¶
於赫高祖　德協靈符　應運撥亂　釐整天衢　勲¶
格宇宙　化動八區　肅以典刑　陶以玄珠　神石¶
吐瑞　靈芝自敷　肇基天命　道均唐虞¶
歌景帝(曹毗)¶
景皇承運　纂隆洪緒　皇羅重抗　天暉再舉　蠢¶
矣二冦　擾我揚楚　乃整元戎　以膏齊斧　亹亹¶
神算　赫赫王旅　鯨鯢既平　功冠帝宇¶
<pb:KR2a0015_WYG_023-3a>¶
歌文帝(曹毗)¶
太祖齊聖　王猷誕融　仁教四塞　天基累崇　皇¶
室多難　嚴清紫宫　威厲秋霜　惠過春風　平蜀¶
夷楚　以文以戎　奄有參墟　聲流無窮¶
歌武帝(曹毗)¶
於穆武皇　允龔欽明　應期登禪　龍飛紫庭　百¶
揆時序　聽斷以情　殊域既賔　偽吳亦平　晨流¶
甘露　宵應朗星　野有擊壤　路垂頌聲¶
歌元帝(曹毗)¶
<pb:KR2a0015_WYG_023-3b>¶
運屯百六　天羅解貫　元皇勃興　網籠江漢　仰¶
齊七政　俯平禍亂　化若風行　澤猶雨散　淪光¶
更曜　金輝復煥　德冠千載　蔚有餘粲¶
歌明帝(曹毗)¶
明明肅祖　闡弘帝祚　英風夙發　清暉載路　姦¶
逆縱忒　罔式皇度　躬振朱旗　遂豁天歩　宏猷¶
允塞　髙羅雲布　品物咸寧　洪基永固¶
<pb:KR2a0015_WYG_023-4a>¶
歌成帝(曹毗)¶
於休顯宗　道澤玄播　式宣德音　暢物以和　邁¶
德蹈仁　匪禮不過　敷以純風　濯以清波　連理¶
暎阜　鳴鳯棲柯　同規放勛　義蓋山河¶
歌康帝(曹毗)¶
康皇穆穆　仰嗣洪德　為而不宰　雅音四塞　閑¶
邪以誠　鎮物以黙　威靜區宇　道宣邦國¶
歌穆帝(曹毗)¶
孝宗夙哲　休音久臧　如彼晨離　燿景扶桑　垂¶
<pb:KR2a0015_WYG_023-4b>¶
訓華幄　流潤八荒　幽贊玄妙　爰該典章　西平¶
僭蜀　北靜舊疆　髙猷逺暢　朝有遺芳¶
歌哀帝(曹毗)¶
於穆哀皇　聖心虚逺　雅好玄古　大庭是踐　道¶
尚無為　治存易簡　化若風行　時猶草偃　雖曰¶
登遐　徽音彌闡　愔愔雲韶　盡美盡善¶
歌簡文帝(王珣)¶
<pb:KR2a0015_WYG_023-5a>¶
皇矣簡文　於昭于天　靈明若神　周淡如川　沖¶
應其來　實與其遷　亹亹心化　日用不言　易而¶
有親　簡而可傳　觀流彌逺　求本踰玄¶
歌孝武帝(王珣)¶
天監有晉　欽哉烈宗　同規文考　玄黙允恭　威¶
而不猛　約而能通　神鉦一震　九域來同　道積¶
淮海　雅頌自東　氣陶醇露　化協時雍¶
四時祠祀(曹毗)¶
肅肅清廟　巍巍聖功　萬國來賔　禮儀有容　鐘¶
<pb:KR2a0015_WYG_023-5b>¶
鼓振　金石熙　宣兆祚　武開基　神斯樂兮　理¶
管絃　有來斯和　說功德　吐清歌　神斯樂兮¶
洋洋玄化　潤被九壤　民無不說　道無不往　禮¶
有容　樂有式　詠九功　永無極　神斯樂兮¶
漢時有短簫鐃歌之樂其曲有朱鷺思悲翁艾如張上¶
之回雍離戰城南巫山髙將進酒君馬黄上陵有所思¶
雉子班聖人出芳樹上邪臨髙臺逺如期石留務成玄¶
<pb:KR2a0015_WYG_023-6a>¶
雲黄爵行釣竿等曲列於鼓吹多序戰陣之事及魏受¶
命改其十二曲使繆襲為詞述以功德代漢改朱鷺為¶
楚之平言魏也改思悲翁為戰滎陽言曹公也改艾如¶
張為獲吕布言曹公東圍臨淮擒吕布也改上之回為¶
克官渡言曹公與袁紹戰破之於官渡也改雍離為舊¶
邦言曹公勝袁紹於官渡還譙收藏死亡士卒也改戰¶
城南為定武功言曹公初破鄴武功之定始乎此也改¶
巫山髙為屠柳城言曹公越北塞歴白檀破三郡烏桓¶
於柳城也改上陵為平南荆言曹公平荆州也改將進¶
<pb:KR2a0015_WYG_023-6b>¶
酒為平關中言曹公征馬超定關中也改有所思為應¶
帝期言文帝以聖徳受命應運期也改芳樹為邕熙言¶
魏氏臨其國君臣邕穆庶績咸熙也改上邪為太和言¶
明帝繼體承統太和改元徳澤流布也其餘並同舊名¶
是時吳亦使韋昭製十二曲名以述功徳受命改朱鷺¶
為炎精缺言漢室衰孫堅奮迅猛志念在匡救王迹始¶
乎此也改思悲翁為漢之季言堅悼漢之微痛董卓之¶
<pb:KR2a0015_WYG_023-7a>¶
亂興兵奮擊功蓋海内也改艾如張為攄武師言權卒¶
父之業而征伐也改上之回為烏林言魏武既破荆州¶
順流東下欲來爭鋒權命將周瑜逆擊之於烏林而破¶
走也改雍離為秋風言權恱以使人人忘其死也改戰¶
城南為克晥城言魏武志圖并兼而權親征破之於晥¶
也改巫山髙為關背徳言蜀將關羽背棄吳徳權引師¶
浮江而擒之也改上陵曲為通荆州言權與蜀交好齊¶
盟中有關羽自失之愆終復初好也改將進酒為章洪¶
徳言權章其大徳而逺方來附也改有所思為順歴數¶
<pb:KR2a0015_WYG_023-7b>¶
言權順籙圖之符而建大號也改芳樹為承天命言其¶
時主聖徳踐位道化至盛也改上邪曲為玄化言其時¶
主修文武則天而行仁澤流洽天下喜樂也其餘亦用¶
舊名不改及武帝受禪乃令傅元製為二十二篇亦述¶
以功徳代魏改朱鷺為靈之祥言宣帝之佐魏猶虞舜¶
之事堯既有石瑞之徴又能用武以誅孟達之逆命也¶
改思悲翁為宣受命言宣帝禦諸葛亮養威重運神兵¶
<pb:KR2a0015_WYG_023-8a>¶
亮震怖而死也改艾如張為征遼東言宣帝陵大海之¶
表討滅公孫氏而梟其首也改上之回為宣輔政言宣¶
帝聖道深逺撥亂反正網羅文武之才以定二儀之序¶
也改雍離為時運多難言宣帝致討吳方有征無戰也¶
改戰城南為景龍飛言景帝克明威教賞順夷逆隆無¶
疆崇洪基也改巫山髙為平玉衡言景帝一萬國之殊¶
風齊四海之乖心禮賢養士而纂洪業也改上陵為文¶
皇統百揆言文帝始統百揆用人有序以敷太平之化¶
也改將進酒為因時運言因時運變聖謀潛施解長虵¶
<pb:KR2a0015_WYG_023-8b>¶
之交離羣桀之黨以武濟文以邁其徳也改有所思為¶
惟庸蜀言文帝既平萬乗之蜀封建萬國復五等之爵¶
也改芳樹為天序言聖皇應歴受禪弘濟大化用人各¶
盡其才也改上邪為大晉承運期言聖皇應籙受圖化¶
象神明也改君馬黄為金靈運言聖皇踐祚致敬宗廟¶
而孝道行於天下也改雉子班為於穆我皇言聖皇受¶
禪徳合神明也改聖人出為仲春振旅言大晉申文武¶
<pb:KR2a0015_WYG_023-9a>¶
之教畋獵以時也改臨髙臺為夏苗田言大晉畋狩順¶
時為苗除害也改逺如期為仲秋獮田言大晉雖有文¶
徳不廢武事順時以殺伐也改石留為順天道言仲冬¶
大閱用武修文大晉之徳配天也改務成為唐堯言聖¶
皇陟帝位徳化光四表也玄雲依舊名言聖皇用人各¶
盡其材也改黄爵行為伯益言赤烏銜書有周以興今¶
聖皇受命神雀來也釣竿依舊名言聖皇徳配堯舜又¶
有吕望之佐濟大功致太平也其辭並列之於後云¶
靈之祥¶
<pb:KR2a0015_WYG_023-9b>¶
靈之祥　石瑞章　旌金徳　出西方　天降命　授¶
宣皇　應期運　時龍驤　繼大舜　佐陶唐　贊文¶
武　建帝綱　孟氏叛　據南疆　追有扈　亂五常¶
　吳冦叛　蜀虜彊　交誓盟　連遐荒　宣赫怒¶
奮鷹揚　震乾威　曜電光　陵九天　䧟石城　梟¶
逆命　拯有生　萬國安　四海寧¶
宣受命¶
<pb:KR2a0015_WYG_023-10a>¶
宣受命　應天機　風雲時動神龍飛　禦葛亮　鎮¶
雍梁　邊境安　夷夏康　務節事　勤定傾　攬英¶
雄　保持盈　深穆穆　赫明明　沖而泰　天之經¶
　養威重　運神兵　亮乃震斃　天下安寧¶
征遼東¶
征遼東　敵失據　威靈邁日域　公孫既授首　羣¶
逆破膽　咸震怖　朔北響應　海表景附　武功赫¶
赫　徳雲布¶
宣輔政¶
<pb:KR2a0015_WYG_023-10b>¶
宣皇輔政　聖烈深　撥亂反正　順天心　網羅文¶
武才　慎厥所生　所生賢　遺教施　安上治民¶
化風移　肇創帝基　洪業垂　於鑠明明　時赫戲¶
　功濟萬世　定二儀　定二儀　雲行雨施　海外¶
風馳¶
時運多難¶
時運多難　道教痡　天地變化　有盈虚　蠢爾吳¶
<pb:KR2a0015_WYG_023-11a>¶
蠻　武視江湖　我皇赫斯　致天誅　有征無戰¶
弭其圖　天威横被　廓東隅¶
景龍飛¶
景龍飛　御天威　聰鑒玄察　動與神明協機　從¶
之者顯　逆之者滅夷　文教敷　武功巍　普被四¶
海　萬邦望風　莫不來綏　聖徳潛斷　先天弗違¶
　弗違祥　享世永長　猛以致寛　道化光　赫明¶
明　祚隆無疆　帝績惟期　有命既集　崇此洪基¶
平玉衡¶
<pb:KR2a0015_WYG_023-11b>¶
平玉衡　糾姦回　萬國殊風　四海乖　禮賢養士¶
　羈御英雄　思心齊　纂戎洪業　崇皇階　品物¶
咸亨　聖敬日躋　聰鑒盡下情　明明綜天機¶
文皇統百揆¶
文皇統百揆　繼天理萬方　武將鎮四隅　英佐盈¶
朝堂　謀言協秋蘭　清風發其芳　洪澤所漸潤¶
礫石為珪璋　大道侔五帝　盛徳踰三王　咸光大¶
<pb:KR2a0015_WYG_023-12a>¶
　上參天與地　至化無内外　無内外　六合並康¶
乂　並康乂　遘兹嘉㑹　在昔羲與農　大晉徳斯¶
邁　鎮征及諸州　為藩衞　功濟四海　洪烈流萬¶
世¶
因時運¶
因時運　聖策施　長虵交解　羣桀離　勢窮奔吳¶
　獸騎厲　惟武進　審大計　時邁其徳　清一世¶
惟庸蜀¶
惟庸蜀　僭號天一隅　劉備逆帝命　禪亮承其餘¶
<pb:KR2a0015_WYG_023-12b>¶
　擁衆數十萬　闚隙乗我虚　驛騎進羽檄　天下¶
不遑居　姜維屢冦邊　隴土為荒蕪　文皇愍斯民¶
　歴世受罪辜　外謨藩屏臣　内謨衆士夫　爪牙¶
應指受　腹心獻良圖　良圖協成文　大興百萬軍¶
　雷鼓震地起　猛勢陵浮雲　逋虜畏天誅　面縛¶
造壘門　萬里同風教　逆命稱妾臣　光建五等¶
紀綱天人¶
<pb:KR2a0015_WYG_023-13a>¶
天序¶
天序　應歴受禪　承靈祜　御羣龍　勒螭武　弘¶
濟大化　英雋作輔　明明統萬機　赫赫鎮四方¶
咎繇稷契之疇協蘭芳　禮王臣　覆兆民　化之如¶
天與地　誰敢愛其身¶
大晉承運期¶
大晉承運期　徳隆聖皇　時清晏　白日垂光　應¶
籙圖　陟帝位　繼天正玉衡　化行象神明　至哉¶
道隆虞與唐　元首敷洪化　百僚股肱並忠良　時¶
<pb:KR2a0015_WYG_023-13b>¶
太康　隆隆赫赫　福祚盈無疆¶
金靈運¶
金靈運　天符發　聖徴見　參日月　惟我皇　體¶
神聖　受魏禪　應天命　皇之興　靈有徴　登大¶
麓　御萬乘　皇之輔　若闞武　爪牙奮　莫之禦¶
　皇之佐　贊清化　百事理　萬邦賀　神祗應¶
嘉瑞章　恭享禮　薦先皇　樂時奏　磬管鏘　鼓¶
<pb:KR2a0015_WYG_023-14a>¶
殷殷　鐘鍠鍠　奠樽爼　實玉觴　神歆饗　咸恱¶
康　宴孫子　祐無疆　大孝蒸蒸　徳教被萬方¶
於穆我皇¶
於穆我皇　盛徳聖且明　受禪君世　光濟羣生¶
普天率土　莫不來庭　顒顒六合内　望風仰泰清¶
　萬國雍雍　興頌聲　大化洽　地平而天成　七¶
政齊　玉衡惟平　峨峨佐命　濟濟羣英　夙夜乾¶
乾　萬機是經　雖治興　匪荒寧　謙道光　沖不¶
盈　天地合徳　日月同榮　赫赫煌煌　曜幽㝠¶
<pb:KR2a0015_WYG_023-14b>¶
三光克從　於顯天垂景星　龍鳳臻　甘露宵零¶
肅神祇　祗上靈　萬物欣戴　自天效其成¶
仲春振旅¶
仲春振旅　大致人　武教於時日新　師執提　工¶
執鼓　坐作起　節有序　盛矣允文允武　蒐田表¶
禡　申法誓　遂圍禁　獻社祭　允以時明國制¶
文武並用禮之經　列車如戰大教明　古今誰能去¶
<pb:KR2a0015_WYG_023-15a>¶
兵　大晉繼天濟羣生¶
夏苗田¶
夏苗田　運將徂　軍國異容　文武殊　乃命羣吏¶
　撰車徒　辯其號名　讚契書　王軍啓八門　行¶
同上帝居　時路建大麾　雲旗翳紫虚　百官象其¶
事　疾則疾　徐則徐　回衡旋軫　罷陣弊車　獻¶
禽享祀　蒸蒸配有虞　惟大晉徳參兩儀　化雲敷¶
仲秋獮田¶
仲秋獮田　金徳常綱　涼風清且厲　凝露結為霜¶
<pb:KR2a0015_WYG_023-15b>¶
　白藏司辰　金隼時鷹揚　鷹揚猶尚父　順天以¶
殺伐　春秋時序　雷霆振威曜　進退由鉦鼓　致¶
禽祀祊　羽毛之用充軍府　赫赫大晉徳　芬烈陵¶
三五　敷化以文　雖安不廢武　光宅四海　永享¶
天之祜¶
順天道¶
順天道　握神契　三時示講武事　冬大閱　鳴鐲¶
<pb:KR2a0015_WYG_023-16a>¶
振鼔鐸　旌旗象虹霓　文制其中　武不窮武　動¶
軍誓衆　禮成而義舉　三驅以崇仁　進止不失其¶
序　兵卒練　將如闞武　惟闞武　氣陵青雲　解¶
圍三面　殺不殄羣　偃旌麾　班六軍　獻享烝¶
修典文　嘉大晉　徳配天　禄報功　爵俟賢　饗¶
燕樂　受兹百禄　壽萬年¶
唐堯¶
唐堯諮務成　謙謙徳所興　積漸終光大　履霜致¶
堅冰　神明道自成　河海猶可凝　舜禹統百揆¶
<pb:KR2a0015_WYG_023-16b>¶
元凱以次升　禪讓應大歴　睿聖世相承　我皇陟¶
帝位　平衡正準繩　徳化飛四表　祥氣見其徴¶
興王坐俟旦　亡主恬自矜　致逺由近始　覆簣成¶
山陵　披圖按先籍　有其證靈液¶
玄雲¶
玄雲起丘山　祥氣萬里㑹　龍飛何蜿蜿　鳯翔何¶
翽翽　昔在唐虞朝　時見青雲際　今親遊萬國¶
<pb:KR2a0015_WYG_023-17a>¶
流光溢天外　鶴鳴在後園　清音隨風邁　成湯隆¶
顯命　伊摯來如飛　周文獵渭濵　遂載吕望歸¶
符合如影響　先天天不違　輟耕綜地綱　解褐衿¶
天維　元功配二王　芬馨世所稀　我皇敘羣才¶
洪烈何巍巍　桓桓征四表　濟濟理萬機　神化感¶
無方　髦才盈帝畿　丕顯惟昧旦　日新孔所諮¶
茂哉明聖徳　日月同光輝¶
伯益¶
伯益佐舜禹　職掌山與川　徳侔十六相　思心入¶
<pb:KR2a0015_WYG_023-17b>¶
無間　智理周萬物　下知衆鳥言　黄雀應清化¶
翔習何翩翩　和鳴棲庭樹　徘徊雲日間　夏桀為¶
無道　密網施山河　酷祝振纎網　當奈黄雀何¶
殷湯崇天徳　去其三面羅　逍遥羣飛來　鳴聲乃¶
復和　朱雀作南宿　鳯皇統羽羣　赤鳥銜書至¶
天命瑞周文　神雀今來遊　為我受命君　嘉祥致¶
天和　膏澤隆青雲　蘭風發芳氣　蓋世同其芬¶
<pb:KR2a0015_WYG_023-18a>¶
釣竿¶
釣竿何冉冉　甘餌芳且鮮　臨川運思心　微綸沈¶
九泉　太公寶此術　乃在靈祕篇　機變隨物移¶
精妙貫未然　遊魚驚著釣　潛龍飛戾天　戾天安¶
所至　撫翼翔太清　太清一何異　兩儀出渾成¶
玉衡正三辰　造化賦羣形　退願輔聖君　與神合¶
其靈　我君弘逺略　天人不足并　天人初并時¶
昧昧何芒芒　日月有徴兆　文象興二皇　蚩尤亂¶
生靈　黄帝用兵征萬方　逮夏禹而徳衰　三世不¶
<pb:KR2a0015_WYG_023-18b>¶
及虞與唐　我皇盛徳配堯舜　受禪即祚享天祥¶
率土䝉祐　靡不肅　庶事康　庶事康　穆穆明明¶
　荷百禄　保無極　永太平¶
鼙舞未詳所起然漢代已施於燕享矣傅毅張衡所賦¶
皆其事也舊曲有五篇一關東有賢女二章和二年中¶
三樂久長四四方皇五殿前生桂樹其辭並亡曹植鼙¶
舞詩序云故漢靈帝西園鼔吹有李堅者能鼙舞遭世¶
<pb:KR2a0015_WYG_023-19a>¶
荒亂堅播越關西隨將軍叚煨先帝聞其舊伎下書召¶
堅堅年踰七十中間廢而不為又古曲甚多謬誤異代¶
之文未必相襲故依前曲作新歌五篇及泰始中又製¶
其辭焉其舞故常二八桓玄將僭位尚書殿中郎袁明¶
子啓增滿八佾泰始中歌辭今列之後云¶
鼙舞歌詩五篇¶
洪業篇(當魏曲明明魏皇帝古曲關中有賢女)¶
宣文創洪業　盛徳在泰始　聖皇應靈符　受命君¶
四海　萬國何所樂　上有明天子　唐堯禪帝位¶
<pb:KR2a0015_WYG_023-19b>¶
虞舜惟恭已　恭已正南面　道化與時移　大赦盪¶
萌漸　文教被黄支　象天則地　體無為　聰明配¶
日月　神聖參兩儀　雖有三凶類　靜言無所施¶
象天則地　體無為　稷契並佐命　伊吕升王臣¶
蘭芷登朝肆　下無失宿人　聲發響自應　表立景¶
來附　哮闞順羇制　潛龍升天路　備物立成器¶
變通極其數　百事以時敘　萬機有常度　訓之以¶
<pb:KR2a0015_WYG_023-20a>¶
克讓　納之以忠恕　羣下仰清風　海外同懽慕¶
象天則地　化雲布　昔日貴彫飾　今尚儉與素¶
昔日多纎介　今去情與故　象天則地　化雲布¶
濟濟大朝士　夙夜綜萬機　萬機無廢理　明明降¶
訓諮　臣譬列星景　君配朝日輝　事業並通濟¶
功烈何巍巍　五帝繼三皇　三皇世所歸　聖徳應¶
期運　天地不能違　仰之彌已髙　猶天不可階¶
將復御龍氏　鳯皇在庭棲¶
天命篇(當魏曲太和有聖帝古曲章和二年中)¶
<pb:KR2a0015_WYG_023-20b>¶
聖祖受天命　應期輔魏皇　入則綰萬機　出則征¶
四方　朝廷無遺理　方表寧且康　道隆舜臣堯¶
積徳踰太王　孟度阻窮險　造亂天一隅　神兵出¶
不意　奉命致天誅　赦善罰有罪　元惡宗為虚¶
威風振勁蜀　武烈慴强吳　諸葛不知命　肆逆亂¶
天常　擁徒十餘萬　數來冦邊疆　我皇邁神武¶
執鉞鎮雍涼　亮乃畏天威　未戰先仆僵　盈虚自¶
<pb:KR2a0015_WYG_023-21a>¶
然運　時變故多艱　東征陵海表　萬里克朝鮮¶
受遺齊七政　曹爽又滔天　羣凶受誅殛　百禄咸¶
來臻　黄華應福始　王淩為禍先¶
景皇篇(當魏曲魏歴長古曲樂久長)¶
景皇帝　聰明命世生　盛徳參天地　帝王道大¶
創基既已難　繼世亦未易　外有夏侯元　内則張¶
與李　三凶構逆亂帝紀　順天行誅　窮其姦宄¶
邊將禦其漸　潛謀不得起　罪人咸伏辜　威風振¶
萬里　平衡綜萬機　萬機無不理　召陵恒不君¶
<pb:KR2a0015_WYG_023-21b>¶
内外何紛紛　衆小便成羣　䝉昧恣心　治亂不分¶
　叡聖獨斷　濟武常以文　順天惟廢立　掃霓披¶
浮雲　雲霓既已闢　清和未幾閒　羽檄首尾至¶
變起東南藩　儉欽為長虵　外則憑吳蠻　萬國紛¶
騷擾　戚戚天下懼不安　神武御六軍　我皇執鉞¶
征　儉欽起夀春　前鋒據項城　出其不意　並縱¶
竒兵　竒兵誠難御　廟勝實難支　兩軍不期遇¶
<pb:KR2a0015_WYG_023-22a>¶
敵退計無施　豹騎惟武進　大戰沙陽陂　欽乃亡¶
魂走　奔虜若雲披　天因赦有罪　東土放鯨鯢¶
大晉篇(當魏曲天生蒸民古曲四方皇)¶
赫赫大晉　於穆文皇　蕩蕩巍巍　道邁陶唐　世¶
稱三皇五帝及今重其光　九徳克明文既顯　武又彰¶
　思弘六合　兼濟萬方　内舉元凱　朝政以綱　外¶
簡武臣　時惟鷹揚　靡順不懷　逆命斯亡　仁配春¶
日　威踰秋霜　濟濟多士　同兹蘭芳　唐虞至治¶
　四凶滔天　致討儉欽　罔不肅䖍　化感海内¶
<pb:KR2a0015_WYG_023-22b>¶
海外來賔　獻其聲樂　並稱妾臣　西蜀猾夏　僭¶
號方域　命將致討　委國稽服　吳人放命　馮海¶
阻江　飛書告喻　響應來同　先王建萬國　九服¶
為藩衞　亡秦壊諸侯　序祚不二世　歴代不能復¶
　忽踰五百嵗　我皇邁聖徳　應期創典制　分土¶
五等　藩國正封界　莘莘文武佐　千秋遘嘉㑹¶
洪澤溢區内　仁風翔海外¶
<pb:KR2a0015_WYG_023-23a>¶
明君篇(當魏曲為君既不易古曲殿前生桂樹)¶
明君御四海　聽鑒盡物情　顧望有譴罰　竭忠身¶
必榮　蘭芷出荒野　萬里升紫庭　茨草穢堂階¶
掃截不得生　能否莫相䝉　百官正其名　恭已慎¶
有為　有為無不成　闇君不自信　羣下執異端¶
正直羅浸潤　姦臣奪其權　雖欲盡忠誠　結舌不¶
敢言　結舌以何憚　盡忠為身患　清流豈不潔¶
飛塵濁其源　岐路令人迷　未逺勝不還　忠臣立¶
君朝　正色不顧身　邪正不並存　譬若胡與秦¶
<pb:KR2a0015_WYG_023-23b>¶
胡秦有合時　邪正各異津　忠臣遇明君　乾乾惟¶
日新　羣目統在綱　衆星共北辰　設令遭闇主¶
斥退為凡人　雖薄供時用　白茅猶為珍　冰霜晝¶
夜結　蘭桂摧為薪　邪臣多端變　用心何委曲¶
便辟順情指　動隨君所欲　偷安樂目前　不問清¶
與濁　積偽罔時主　養交以持禄　言行恒相違¶
難饜其谿谷　昧死射乾没　覺露則滅族¶
<pb:KR2a0015_WYG_023-24a>¶
拂舞出自江左舊云吳舞檢其歌非吳辭也亦陳於殿¶
庭楊泓序云自到江南見白符舞或言白鳬鳩舞云有¶
此來數十年矣察其辭㫖乃是吳人患孫皓虐政思屬¶
晉也今列之於後云¶
拂舞歌詩五篇¶
白鳩篇¶
翩翩白鳩　再飛再鳴　懐我君徳　來集君庭　白¶
雀呈瑞　素羽明鮮　翔庭舞翼　以應仁乾　皎皎¶
鳴鳩　或丹或黄　樂我君恵　振羽來翔　東壁餘¶
<pb:KR2a0015_WYG_023-24b>¶
光　魚在江湖　恵而不費　敬我微驅　策我良駟¶
　習我驅馳　與君周旋　樂道忘飢　我心虚靜¶
我志霑濡　彈琴鼓瑟　聊以自娛　陵雲登臺　浮¶
遊太清　攀龍附鳯　自望身輕¶
濟濟篇¶
暢暢飛舞氣流芳　追念三五大綺黄　去失有　時¶
可行　去來時同此未央　時冉冉　近桑榆　但當¶
<pb:KR2a0015_WYG_023-25a>¶
飲酒為歡娛　衰老逝　何有期　多憂耿耿内懐思¶
　深池曠　魚獨希　願得黄浦衆所依　恩感人¶
世無比　悲歌且舞無極已¶
獨禄篇¶
獨獨禄禄　水深泥濁　泥濁尚可　水深殺我　雍¶
雍雙鴈　遊戲田畔　我欲射鴈　念子孤散　翩翩¶
浮萍　得風搖輕　我心何合　與之同并　空牀低¶
幃　誰知無人　夜衣錦繡　誰别偽真　刀鳴箾中¶
　倚牀無施　父寃不報　欲活何為　猛獸班班¶
<pb:KR2a0015_WYG_023-25b>¶
遊戲山間　獸欲嚙人　不避豪賢¶
碣石篇¶
東臨碣石　以觀滄海　水何淡淡　山島竦峙　樹¶
木藂生　百草豐茂　秋風蕭瑟　洪波涌起　日月¶
之行　若出其中　星漢燦爛　若出其裏　幸甚至¶
哉　歌以詠志(觀滄海)¶
孟冬十月　北風徘徊　天氣肅清　繁霜霏霏　鵾¶
<pb:KR2a0015_WYG_023-26a>¶
雞晨鳴　鴈過南飛　鷙鳥潛藏　熊羆窟棲　耨鎛¶
停置　農收積場　逆旅整設　以通賈商　幸甚至¶
哉　歌以詠志(冬十月)¶
鄉土不同　河朔隆寒　流澌浮漂　舟船行難　錐¶
不入地　豐籟深奥　水竭不流　冰堅可蹈　士隠¶
者貧　勇俠輕非　心常歎怨　戚戚多悲　幸甚至¶
哉　歌以詠志(土不同)¶
神龜雖夀　猶有竟時　騰虵乗霧　終為土灰　驥¶
老伏櫪　志在千里　烈士暮年　壯心不已　盈縮¶
<pb:KR2a0015_WYG_023-26b>¶
之期　不但在天　養怡之福　可得永年　幸甚至¶
哉　歌以詠志(龜雖夀)¶
淮南王篇¶
淮南王　自言尊　百尺髙樓與天連　後園鑿井銀¶
作牀　金瓶素綆汲寒漿　汲寒漿　飲少年　少年¶
窈窕何能賢　揚聲悲歌音絶天　我欲渡河河無梁¶
　願作雙黄鵠還故鄉　還故鄉　入故里　徘徊故¶
<pb:KR2a0015_WYG_023-27a>¶
鄉　苦身不已　繁舞竒歌無不泰　徘徊桑梓遊天¶
外¶
鼓角横吹曲鼓按周禮以鼖鼓鼓軍事角說者云蚩尤¶
氏帥魑魅與黄帝戰於涿鹿帝乃命始吹角為龍鳴以¶
禦之其後魏武北征烏丸越沙漠而軍士思歸於是減¶
為中鳴而尤更悲矣¶
胡角者本以應胡笳之聲後漸用之横吹有雙角即胡¶
樂也張博望入西域傳其法於西京惟得摩訶兜勒一¶
曲李延年因胡曲更造新聲二十八解乗輿以為武樂¶
<pb:KR2a0015_WYG_023-27b>¶
後漢以給邊和帝時萬人將軍得之魏晉以來二十八¶
解不復具存用者有黄鵠隴頭出關入關出塞入塞折¶
楊柳黄覃子赤之楊望行人十曲按魏晉之世有孫氏¶
善弘舊曲宋識善擊節唱和陳左善清歌列和善吹笛¶
郝索善彈箏朱生善琵琶尤發新聲故傅玄著書曰人¶
若欽所聞而忽所見不亦惑乎設此六人生於上世越¶
今古而無儷何但䕫牙同契哉按此說則自兹以後皆¶
<pb:KR2a0015_WYG_023-28a>¶
孫朱等之遺則也¶
相和漢舊歌也絲竹更相和執節者歌本一部魏明帝¶
分為二更遞夜宿本十七曲朱生宋識列和等復合之¶
為十三曲¶
但歌四曲自漢世無絃節作伎最先唱一人唱三人和¶
魏武帝尤好之時有宋容華者清徹好聲善唱此曲當¶
時之特妙自晉以來不復傳遂絶¶
凡樂章古辭今之存者並漢世街陌謠謳江南可採蓮¶
烏生十五子白頭吟之屬也¶
<pb:KR2a0015_WYG_023-28b>¶
吳歌雜曲並出江南東晉以來稍有增廣¶
子夜歌者女子名子夜造此聲孝武太元中琅邪王軻¶
之家有鬼歌子夜則子夜是此時人也¶
鳯將雛歌者舊曲也應璩百一詩云言是鳯將雛然則¶
其來久矣¶
前溪歌者車騎將軍沈充所制¶
阿子及懽聞歌者穆帝升平初歌畢輒呼阿子汝聞不¶
<pb:KR2a0015_WYG_023-29a>¶
語在五行志後人衍其聲以為此二曲¶
團扇歌者中書令王珉與嫂婢有情愛好甚篤嫂捶撻¶
婢過苦婢素善歌而珉好捉白圑扇故制此歌¶
懊憹歌者隆安初俗聞訛謡之曲語在五行志¶
長史變者司徒左長史王廞臨敗所制¶
凡此諸曲始皆徒歌既而被之絃管又有因絲竹金石¶
造歌以被之魏世三調歌辭之類是也¶
杯柈舞按太康中天下為晉世寧舞矜手以按杯柈反¶
覆之此則漢世惟有柈舞而晉加之以杯反覆之也¶
<pb:KR2a0015_WYG_023-29b>¶
公莫舞今之巾舞也相傳云項莊劒舞項伯以袖隔之¶
使不得害漢髙祖且語項莊云公莫古人相呼曰公言¶
公莫害漢王也今之用巾蓋像項伯衣袖之遺式然按¶
琴操有公莫渡河曲然則其聲所從來已久俗云項伯¶
非也¶
白紵舞按舞辭有巾袍之言紵本吳地所出宜是吳舞¶
也晉俳歌又云皎皎白緒節節為雙吳音呼緒為紵疑¶
<pb:KR2a0015_WYG_023-30a>¶
白紵即白緒也¶
鐸舞歌一篇幡舞歌一篇鼓舞伎六曲並陳於元㑹後¶
漢正旦天子臨徳陽殿受朝賀舍利從西方來戲於殿¶
前激水化成比目魚跳躍嗽水作霧翳日畢又化成龍¶
長八九丈出水遊戲炫燿日光以兩大絲繩繫兩柱頭¶
相去數丈兩倡女對舞行於繩上相逢切肩而不傾魏¶
晉訖江左猶有夏育扛鼎巨象行乳神龜抃舞背負靈¶
嶽桂樹白雪畫地成川之樂¶
成帝咸康七年尚書蔡謨奏八年正㑹儀注惟作鼓吹¶
<pb:KR2a0015_WYG_023-30b>¶
鐘鼓其餘伎樂盡不作侍中張澄給事黄門侍郎陳逵¶
駮以為王者觀時設教至於吉凶殊斷不易之道也今¶
四方觀禮陵有儐弔之位庭奏宫懸之樂二禮兼用哀¶
樂不分體國經制莫大於此詔曰今既以天下體大禮¶
從權宜三正之饗宜盡用吉禮也至娛耳目之樂所不¶
忍聞故闕之耳事之大者不過上壽酒稱萬嵗已許其¶
大不足復闕鐘鼓鼓吹也澄逵又啓今大禮雖降事吉¶
<pb:KR2a0015_WYG_023-31a>¶
於朝然儐弔顯於園陵則未滅有哀禮服定於典文義¶
無盡吉是以咸寧之㑹有徹樂之典實先朝稽古憲章¶
垂式萬世者也詔曰若元日大饗萬國朝宗庭廢鐘鼓¶
之奏遂闕起居之節朝無磬制之音賔無蹈履之度其¶
於事義不亦闕乎惟可量輕重以制事中散騎侍郎顧¶
臻表曰臣聞聖王制樂贊揚政道養以仁義防其滛佚¶
上享宗廟下訓黎元體五行之正音協八風以陶物宫¶
聲正方而好義角聲堅齊而率禮絃歌鐘鼓金石之作¶
備矣故通神至化有率舞之感移風易俗致和樂之極¶
<pb:KR2a0015_WYG_023-31b>¶
末世之伎設禮外之觀逆行連倒頭足入筥之屬皮膚¶
外剥肝心内摧敦彼行葦猶為勿踐矧伊生靈而不惻¶
愴加四海朝覲言觀帝庭耳聆雅頌之聲目覩威儀之¶
序足以蹋天頭以履地反天地之至順傷彞倫之大方¶
今夷狄對岸外禦為急兵食七升忘身赴難過泰之戲¶
日廩五斗方掃神州經略中甸若此之事不可示逺宜¶
下太常纂備雅樂簫韶九成惟新於盛運功徳頌聲永¶
<pb:KR2a0015_WYG_023-32a>¶
著于來葉此乃所以燕及皇天克昌厥後者也諸伎而¶
傷人者皆宜除之流簡儉之徳邁康哉之休清風既行¶
下應如草此之謂也愚管之誠惟垂採察於是除髙絙¶
紫鹿跂行鼈食及齊王捲衣笮兒等樂又减其廪其後¶
復尚髙絙紫鹿焉¶
　晉書卷二十三¶
<pb:KR2a0015_WYG_023-32b>¶
<pb:KR2a0015_WYG_023-33a>¶
　晉書卷二十三考證¶
樂志下歌穆帝○各本俱脫此一章今從宋志増入¶
景龍飛詞普被四海萬邦望風莫不來綏聖徳潛斷先¶
　天弗違○普被以下共二十字監本脫去今從宋志¶
　増¶
玄雲詞周文獵渭濵遂載呂望歸符合如影響○周文¶
　以下十五字監本脫去今從宋志増¶
　晉書卷二十三考證¶
<pb:KR2a0015_WYG_023-33b>¶
