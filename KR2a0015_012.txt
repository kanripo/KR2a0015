# -*- mode: mandoku-view -*-
#+TITLE: 晉書
#+DATE: 2018-03-31 09:03:11.705966
#+PROPERTY: ID KR2a0015
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷十二
<pb:KR2a0015_WYG_012-1a>¶
欽定四庫全書¶
　晉書卷十二¶
唐　太　宗　文　皇　帝　御　撰¶
　志第二¶
天文中　七曜　雜星氣　客星　流星¶
¶
雲氣　十煇　雜氣　史傳事驗¶
七曜¶
日爲太陽之精主生養恩徳人君之象也人君有瑕必¶
露其慝以告示焉故日月行有道之國則光明人君吉¶
<pb:KR2a0015_WYG_012-1b>¶
昌百姓安寜人君乘土而王其政太平則日五色無主¶
日變色有軍軍破無軍喪侯王其君無徳其臣亂國則¶
日赤無光日失色所臨之國不昌日晝昬行人無影到¶
暮不止者上刑急下不聊生不出一年有大水日晝昬¶
烏鳥羣鳴國失政日中烏見主不明為政亂國有白衣¶
會將軍出旌旗舉日中有黑子黑氣黑雲乍三乍五臣¶
廢其主日蝕隂侵陽臣掩君之象有亡國¶
<pb:KR2a0015_WYG_012-2a>¶
月為太隂之精以之配日女主之象以之比徳刑罸之¶
義列之朝廷諸侯大臣之類故君明則月行依度臣執¶
權則月行失道大臣用事兵刑失理則月行乍南乍北¶
女主外戚擅權則或進或退月變色将有殃月晝明姦¶
邪竝作君臣爭明女主失行隂國兵強中國饑天下謀¶
僭數月重見國以亂亡¶
歲星曰東方春木於人五常仁也五事貌也仁虧貌失¶
逆春令傷木氣則罸見嵗星嵗星盈縮以其舍命國其¶
所居久其國有徳厚五穀豐昌不可伐其對為衝嵗乃¶
<pb:KR2a0015_WYG_012-2b>¶
有殃嵗星安静中度吉盈縮失次其國有憂不可舉事¶
用兵又曰人主之象也色欲明光色潤澤徳合同又曰¶
進退如度姦邪息變色亂行主無福又主福主大司農¶
主齊吳主司天下諸侯人君之過主嵗五榖赤而角其¶
國昌赤黄而沉其野大穰¶
熒惑曰南方夏火禮也視也禮虧視失逆夏令傷火氣¶
罸見熒惑熒惑法使行無常出則有兵入則兵散以舍¶
<pb:KR2a0015_WYG_012-3a>¶
命國為亂為賊為疾為喪為饑為兵所居國受殃環繞¶
鉤已芒角動揺變色乍前乍後乍左乍右其為殃愈甚¶
其南丈夫北女子喪周旋止息乃為死喪寇亂其野亡¶
地其失行而速兵聚其下順之戰勝又曰熒惑主大鴻¶
臚主死喪主司空又為司馬主楚吳越以南又司天下¶
羣臣之過司驕奢亡亂妖孽主嵗成敗又曰熒惑不動¶
兵不戰有誅将其出色赤怒逆行成鉤已戰凶有圍軍¶
鉤已有芒角如鋒刃人主無出宫下有伏兵芒大則人¶
衆怒又為理外則理兵内則理政為天子之理也故曰¶
<pb:KR2a0015_WYG_012-3b>¶
雖有明天子必視熒惑所在其入守犯太微軒轅營室¶
房心主命惡之¶
填星曰中央季夏土信也思心也仁義禮智以信為主¶
貌言視聽以心為正故四星皆失填乃為之動動而盈¶
侯王不寜縮有軍不復所居之宿國吉得地及女子有¶
福不可伐去之失地若有女憂居宿久國福厚易則薄¶
失次而上二三宿曰盈有主命不成不乃水火失次而¶
<pb:KR2a0015_WYG_012-4a>¶
下曰縮后戚其嵗不復不乃天裂若地動一曰填為黄¶
帝之徳女主之象主徳厚安危存亡之機司天下女主¶
之過又曰天子之星也天子失信則塡星大動¶
太白曰西方秋金義也言也義虧言失逆秋令傷金氣¶
罸見太白太白進退以候兵髙埤遲速静躁見伏用兵¶
皆象之吉其出西方失行夷狄敗出東方失行中國敗¶
未盡期曰過參天病其對國若經天天下革民更王是¶
謂亂紀人衆流亡晝見與日爭明強國弱小國強女主¶
昌又曰太白主大臣其號上公也大司馬位謹候此¶
<pb:KR2a0015_WYG_012-4b>¶
辰星曰北方冬水智也聽也智虧聽失逆冬令傷水氣¶
罸見辰星辰星見則主刑主廷尉主燕趙又為燕趙代¶
以北宰相之象亦為殺伐之氣戰鬬之象又曰軍於野¶
辰星為偏将之象無軍為刑事和隂陽應效不效其時¶
不和出失其時寒暑失其節邦當大饑當出不出是謂¶
擊卒兵大起在於房心間地動亦曰辰星出入躁疾常¶
主夷狄又曰蠻夷之星也亦主刑法之得失色黄而小¶
<pb:KR2a0015_WYG_012-5a>¶
地大動光明與月相逮其國大水¶
凡五星有色大小不同各依其行而順時應節色變有¶
類凡青皆比參左肩赤比心大星黄比參右肩白比狼¶
星黑比奎大星不失本色而應其四時者吉色害其行¶
凶¶
凡五星所出所行所直之辰其國為得位得位者嵗星¶
以徳熒惑有禮填星有福太白兵強辰星隂陽和所行¶
所直之辰順其色而有角者勝其色害者敗居實有徳¶
也居虚無徳也色勝位行勝色行得盡勝之¶
<pb:KR2a0015_WYG_012-5b>¶
營室為清廟嵗星廟也心為明堂熒惑廟也南斗為文¶
太室填星廟也亢為疏廟太白廟也七星為員官辰星¶
廟也五星行至其廟謹候其命¶
凡五星盈縮失位其精降于地為人嵗星降為貴臣熒¶
惑降為童兒歌謡嬉戲填星降為老人婦女太白降為¶
壯夫處於林麓辰星降為婦人吉凶之應隨其象告¶
凡五星木與土合為内亂饑與水合為變謀而更事與¶
<pb:KR2a0015_WYG_012-6a>¶
火合為饑為旱與金合為白衣之會合鬭國有内亂野¶
有破軍為水太白在南嵗星在北名曰牝牡年榖大熟¶
太白在北嵗星在南年或有或無火與金合爍為喪不¶
可舉事用兵從軍為軍憂離之軍却出太白隂分宅出¶
其陽偏将戰與土合為憂主孽卿與水合為北軍用兵¶
舉事大敗一曰火與水合曰焠不可舉事用兵土與水¶
合為壅沮不可舉事用兵有覆軍下師一曰為變謀更¶
事必為旱與金合為疾為白衣會為内兵國亡地與木¶
合國饑水與金合為變謀為兵憂入太白中而上出破¶
<pb:KR2a0015_WYG_012-6b>¶
軍殺将客勝下出客亡地視旗所指以命破軍環繞太¶
白若與鬬大戰客勝凡木火土金與水鬬皆為戰兵不¶
在外皆為内亂凡同舍為合相陵為鬭二星相近其殃¶
大相逺毋傷七寸以内必之¶
凡月蝕五星其國皆亡嵗以飢熒惑以亂填以殺太白¶
以強國戰辰以女亂¶
凡五星入月嵗其野有逐相太白将僇¶
<pb:KR2a0015_WYG_012-7a>¶
凡五星所聚其國王天下從嵗以義從熒惑以禮從填¶
以重從太白以兵從辰以法從各以其事致天下也三¶
星若合是謂驚立絶行其國外内有兵與喪百姓饑乏¶
改立侯王四星若合是謂太陽其國兵喪竝起君子憂¶
小人流五星若合是謂易行有徳承慶改立王者掩有¶
四方子孫蕃昌亡徳受殃離其國家滅其宗廟百姓離¶
去被滿四方五星皆大其事亦大皆小事亦小¶
凡五星色皆圜白為喪為旱赤中不平為兵青為憂為¶
水黑為疾疫為多死黄為吉皆角赤犯我城黄地之爭¶
<pb:KR2a0015_WYG_012-7b>¶
白哭泣聲青有兵憂黑有水五星同色天下偃兵百姓¶
安寜歌舞以行不見災疾五榖蕃昌¶
凡五星嵗政緩則不行急則過分逆則占熒惑緩則不¶
出急則不入違道則占填緩則不還急則過舍逆則占¶
太白緩則不出急則不入逆則占辰緩則不出急則不¶
入非時則占五星不失行則年穀豐昌¶
凡五星分天之中積于東方中國利積于西方外國用¶
<pb:KR2a0015_WYG_012-8a>¶
兵者利辰星不出太白為客其出太白為主出而與太¶
白不相從及各出一方為格野雖有軍不戰¶
凡五星見伏留行逆順遲速應歴度者為得其行政合¶
于常違歴錯度而失路盈縮者為亂行亂行則為天矢¶
彗孛而有亡國革政兵饑喪亂之禍云¶
雜星氣¶
圖緯舊説及漢末劉表為荆州牧命武陵太守劉叡集¶
天文衆占名荆州占其雜星之體有瑞星有妖星有客¶
星有流星有瑞氣有妖氣有日月傍氣皆略其名狀舉¶
<pb:KR2a0015_WYG_012-8b>¶
其占驗次之於此云¶
瑞星一曰景星如半月生於晦朔助月為明或曰星大¶
而中空或曰有三星在赤方氣與青方氣相連黄星在¶
赤方氣中亦名徳星二曰周伯星黄色煌煌然所見之¶
國大昌三曰含譽光耀似彗喜則含譽射四曰格澤如¶
炎火下大上鋭色黄白起地而上見則不種而穫有土¶
功有大客¶
<pb:KR2a0015_WYG_012-9a>¶
妖星一曰彗星所謂埽星本類星末類彗小者數寸長¶
或竟天見則兵起大水主埽除除舊布新有五色各依¶
五行本精所主史臣按彗體無光傅日而為光故夕見¶
則東指晨見則西指在日南北皆隨日光而指頓挫其¶
芒或長或短光芒所及則為災二曰孛星彗之屬也偏¶
指曰彗芒氣四出曰孛孛者孛孛然非常惡氣之所生¶
也内不有大亂則外有大兵天下合謀闇蔽不明有所¶
傷害晏子曰君若不政孛星將出彗星何懼乎由是言¶
之災甚於彗三曰天棓一名覺星本類星末鋭長四丈¶
<pb:KR2a0015_WYG_012-9b>¶
或出東北方西方主奮爭四曰天槍其出不過三月必¶
有破國亂君伏死其辜殃之不盡當為旱飢暴疾五曰¶
天欃石氏曰雲如牛状甘氏本類星末鋭巫咸曰彗星¶
出西方長可二三丈主捕制六曰蚩尤旗類彗而後曲¶
象旗或曰赤雲獨見或曰其色黄上白下或曰若植雚¶
而長名曰蚩尤之旗或曰如箕可長二丈末有星主伐¶
枉逆主惑亂所見之方下有兵兵大起不然有喪也七¶
<pb:KR2a0015_WYG_012-10a>¶
曰天衝出如人蒼衣赤頭不動見則臣謀主武卒發天¶
子亡八曰國皇大而赤類南極老人星或曰去地三丈¶
如炬火主内寇内難或曰其下起兵兵強或曰外内有¶
兵喪九曰昭明象如太白光芒不行或曰大而白無角¶
乍上乍下一曰赤彗分為昭明昭明滅光以為起霸起¶
徳之徴所起國兵多變一曰大人凶兵大起十曰司危¶
如太白有目或曰出正西西方之野星去地可六丈大¶
而白或曰大而有毛兩角或曰類太白數動察之而赤¶
為乖爭之徵主擊強兵見則主失法豪傑起天子以不¶
<pb:KR2a0015_WYG_012-10b>¶
義失國有聲之臣行主徳十一曰天讒彗出西北状如¶
劒長四五丈或曰如鉤長四丈或曰状白小數動主殺¶
罸出則其國内亂其下相讒為饑兵赤地千里枯骨藉¶
藉十二曰五殘一名五鏠出正東東方星之状類辰可¶
去地六七丈或曰蒼彗散為五殘如辰星出角或曰星¶
表有氣如暈有毛或曰大而赤數動察之而青主乖亡¶
為五分毁敗之徵亦為備急兵見則主誅政在伯野亂¶
<pb:KR2a0015_WYG_012-11a>¶
成有急兵有喪不利衝十三曰六賊見出正南南方之¶
星去地可六丈大而赤動有光或曰形如彗五殘六賊¶
出禍合天下逆侵關樞其下有兵衝不利十四曰獄漢¶
一名咸漢出正北北方之野星去地可六丈大而赤數¶
動察之中青或曰赤表下有三彗從横主逐王主刺王¶
出則隂精横兵起其下又為喪動則諸侯驚十五曰旬¶
始出北斗旁如䧺雞其怒有青黑象伏鼈或曰怒雌也¶
主爭兵又曰黄彗分為旬始為立主之題主亂主招横¶
見則臣亂兵作諸侯虐期十年聖人起伐羣猾横恣或¶
<pb:KR2a0015_WYG_012-11b>¶
曰出則諸侯雄鳴十六曰天鋒彗象矛鋒天下從横則¶
天鋒星見十七曰燭星如太白其出也不行見則不久¶
而滅或曰主星上有三彗上出所出城邑亂有大盗不¶
成又以五色占十八曰蓬星大如二斗器色白一名王¶
星状如夜火之光多至四五少一二一曰蓬星在西南¶
長數丈左右兌出而易處星見不出三年有亂臣戮死¶
又曰所出大水大旱五穀不收人相食十九曰長庚如¶
<pb:KR2a0015_WYG_012-12a>¶
一疋布著天見則兵起二十曰四填星出四隅去地六¶
丈餘或曰可四丈或曰星大而赤去地二丈常以夜半¶
時出見十月而兵起皆為兵起其下二十一曰地維藏¶
光出四隅或曰大而赤去地二三丈如月始出見則下¶
有亂者亡有徳者昌¶
河圖云嵗星之精流為天棓　天槍　天猾　天衝¶
　國皇　及登　蒼彗¶
熒惑散為昭旦　蚩尤之旗　昭明　司危　天欃　赤彗¶
填星散為五殘　獄漢　大賁　昭星　絀流　旬始¶
<pb:KR2a0015_WYG_012-12b>¶
　蚩尤　虹蜺　擊咎　黄彗¶
太白散為天杵　天柎　伏靈　大敗　司姦　天狗¶
　天殘　卒起　白彗¶
辰星散為枉矢　破女　拂樞　滅寶　繞綎　驚理¶
　大奮祀　黑彗¶
五色之彗各有長短曲折應象¶
漢京房著風角書有集星章所載妖星皆見於月旁互¶
<pb:KR2a0015_WYG_012-13a>¶
有五色方雲以五寅日見各有五星所生云¶
天槍　天根　天荆　真若　天榬　天樓　天垣¶
皆嵗星所生也見以甲寅其星咸有兩青方在其旁¶
天隂　晉若　官張　天惑　天崔　赤若　蚩尤¶
皆熒惑之所生也出在景寅日有兩赤方在其旁¶
天上　天伐　從星　天樞　天翟　天沸　荆彗¶
皆填星所生也出在戊寅日有兩黄方在其旁¶
若星　帚星　若彗　竹彗　墻星　榬星　白雚¶
皆太白之所生也出在庚寅日有兩白方在其旁¶
<pb:KR2a0015_WYG_012-13b>¶
天美　天毚　天社　天麻　天林　天蒿　端下¶
皆辰星之所生也出以壬寅日有兩黑方在其旁¶
已前三十五星即五行氣所生皆出於月左右方氣之¶
中各以其所生星將出不出日數期候之當其未出之¶
前而見見則有水旱兵喪饑亂所指亡國失地王死破¶
軍殺將¶
客星¶
<pb:KR2a0015_WYG_012-14a>¶
張衡曰老子四星及周伯王蓬絮芮各一錯乎五緯之¶
間其見無期其行無度荆州占云老子星色淳白然所¶
見之國為饑為凶為善為惡為喜為怒周伯星黄色煌¶
煌所至之國大昌蓬絮星色青而熒熒然所至之國風¶
雨不節焦旱物不生五榖不登多蝗蟲又云東南有三¶
星出名曰盗星出則天下有大盗西南有三大星出名¶
曰種陵出則天下榖貴十倍西北三大星出而白名天¶
狗出則人相食大凶東北有三大星出名曰女帛見則¶
有大喪¶
<pb:KR2a0015_WYG_012-14b>¶
流星¶
流星天使也自上而降曰流自下而升曰飛大者曰奔¶
奔亦流星也星大者使大星小者使小聲隆隆者怒之¶
象也行疾者期速行遲者期遲大而無光者衆人之事¶
小而有光者貴人之事大而光者其人貴且衆也乍明¶
乍滅者賊敗成也前大後小者恐憂也前小後大者喜¶
事也蛇行者姦事也徃疾者徃而不反也長者其事長¶
<pb:KR2a0015_WYG_012-15a>¶
久也短者事疾也奔星所墜其下有兵無風雲有流星¶
見良久間乃入為大風發屋折木小流星百數四面行¶
者衆庶流移之象流星之類有音如炬火下地野雉鳴¶
天保也所墜國安有喜若小流星色青赤名曰地鴈其¶
所墜者起兵流星有光青赤長二三丈名曰天鴈軍中¶
之精華也其國起兵将軍當從星所之流星暉然有光¶
光白長竟天者人主之星也主相将軍從星所之飛星¶
大如缶若甕後皎然白前卑後髙此謂頓頑其所從者¶
多死亡飛星大如缶若甕後皎然白星滅後白者曲環¶
<pb:KR2a0015_WYG_012-15b>¶
如車輪此謂解銜其國人相斬為爵禄飛星大如缶若¶
甕其後皎然白長數丈星滅後白者化為雲流下名曰¶
大滑所下有流血積骨¶
枉矢類流星色蒼黑蛇行望之如有毛目長數匹著天¶
主反萌主射愚見則謀反之兵合射所誅亦為以亂伐¶
亂¶
天狗状如犬奔星色黄有聲其止地類狗所墜望之如¶
<pb:KR2a0015_WYG_012-16a>¶
火光炎炎衝天其上鋭其下員如數頃田處或曰星有¶
毛旁有短彗下有狗形者或曰星出其状赤白有光下¶
即為天狗一曰流星有光見人面墜無音若有足者名¶
曰天狗其色白其中黄黄如遺火状主候兵討賊見則¶
四方相射千里破軍殺将或曰五将鬬人相食所徃之¶
鄉有流血其君失地兵大起國易政戒守禦¶
營頭有雲如壞山墮所謂營頭之星所墮其下覆軍流¶
血千里亦曰流星晝隕名營頭¶
雲氣¶
<pb:KR2a0015_WYG_012-16b>¶
瑞氣一曰慶雲若烟非煙若雲非雲郁郁紛紛蕭索輪¶
囷是謂慶雲亦曰景雲此喜氣也太平之應二曰歸邪¶
如星非星如雲非雲或曰星有兩赤彗上向有葢下連¶
星見必有歸國者三曰昌光赤如龍状聖人起帝受終¶
則見¶
妖氣一曰虹蜺日旁氣也斗之亂精主惑心主内淫主¶
臣謀君天子詘后妃顓妻不一二曰䍧雲如狗赤色長¶
<pb:KR2a0015_WYG_012-17a>¶
尾為亂君為兵喪¶
十煇¶
周禮眂祲氏掌十煇之法以觀妖祥辨吉凶一曰祲謂¶
隂陽五色之氣浸淫相侵或曰抱珥背璚之屬如虹而¶
短是也二曰象謂雲氣成形象如赤烏夾日以飛之類¶
是也三曰䥴日傍氣刺日形如童子所佩之䥴四曰監¶
謂雲氣臨在日上也五曰闇謂日月蝕或曰脱光也六¶
曰瞢謂瞢瞢不光明也七曰彌謂白虹彌天而貫日也¶
八曰序謂氣若山而在日上或曰冠珥背璚重疉次序¶
<pb:KR2a0015_WYG_012-17b>¶
在于日旁也九曰隮謂暈氣也或曰虹也詩所謂朝隮¶
于西者也十曰想謂氣五色有形想也青饑赤兵白喪¶
黑憂黄熟或曰想思也赤氣為人狩之形可思而知其¶
吉凶也¶
凡遊氣蔽天日月失色皆是風雨之候也沉隂日月俱¶
無光晝不見日夜不見星有雲障之兩敵相當隂相圖¶
議也日濛濛無光士卒内亂又曰數日俱出若鬬天下¶
<pb:KR2a0015_WYG_012-18a>¶
兵起大戰日鬬下有㧞城日戴者形如直状其上微起¶
在日上為戴戴者徳也國有喜也一云立日上為戴青¶
赤氣抱在日上小者為冠國有喜事青赤氣小而交於¶
日下為纓青赤氣小而員一二在日下左右者為紐青¶
赤氣如小半暈状在日上為負負者得地為喜又曰青¶
赤氣長而斜倚日旁為㦸青赤氣員而小在日左右為¶
珥黄白者有喜又曰有軍日有一珥為喜在日西西軍¶
戰勝在日東東軍戰勝南北亦如之無軍而珥為拜將¶
又日旁如半環向日為抱青赤氣如月初生背日者為¶
<pb:KR2a0015_WYG_012-18b>¶
背又曰背氣青赤而曲外向為叛象分為反城璚者如¶
帯璚在日四方青赤氣長而立旁為直日旁有一直敵¶
在一旁欲自立從直所擊者勝日旁有二直三抱欲自¶
立者不成順抱擊者勝殺将氣形三角在日四方為提¶
青赤氣横在日上下為格氣如半暈在日下為承承者¶
臣承君也又曰日下有黄氣三重若抱名曰承福人主¶
有吉喜且得地青白氣如履在日下者為履日旁抱五¶
<pb:KR2a0015_WYG_012-19a>¶
重戰順抱者勝日一抱一背為破走抱者順氣也背者¶
逆氣也兩軍相當順抱擊逆者勝故曰破走日抱且兩¶
珥一虹貫抱抱至日順虹擊者勝殺將日抱兩珥且璚¶
二虹貫抱至日順虹擊者勝日重抱内有璚順抱擊者¶
勝亦曰軍内有欲反者日重抱左右二珥有白虹貫抱¶
順抱擊勝得二將有三虹得三將日抱黄白潤澤内赤¶
外青天子有喜有和親来降者軍不戰敵降軍罷色青¶
黄將喜赤將兵爭白將有喪黑將死日重抱且背順抱¶
擊者勝得地若有罷師日重抱抱内外有璚兩珥順抱¶
<pb:KR2a0015_WYG_012-19b>¶
擊者勝破軍軍中不和不相信日旁有氣員而周匝内¶
赤外青名為暈日暈者軍營之象周環匝日無厚薄敵¶
與軍勢齊等若無軍在外天子失御民多叛日暈有五¶
色有喜不得五色者有憂¶
凡占兩軍相當必謹審日月暈氣知其所起留止逺近¶
應與不應疾遲大小厚薄長短抱背為多少有無虚實¶
久亟宻䟱澤枯相應等者勢等近勝逺疾勝遲大勝小¶
<pb:KR2a0015_WYG_012-20a>¶
厚勝薄長勝短抱勝背多勝少有勝無實勝虚久勝亟¶
密勝䟱澤勝枯重背大破重抱為和親抱多親者益多¶
背為天下不和分離相去背於内者離於内背於外者¶
離於外也¶
雜氣¶
天子氣内赤外黄四方所發之處當有王者若天子欲¶
有遊徃處其地亦先發此氣或如城門隠隱在氣霧中¶
恒帯殺氣森森然或如華葢在氣霧中或氣象青衣人¶
無手在日西或如龍馬或雜色鬱鬱衝天者此皆帝王¶
<pb:KR2a0015_WYG_012-20b>¶
氣¶
猛將之氣如龍如猛獸或如火烟之状或白如粉沸或¶
如火光之狀夜照人或白而赤氣繞之或如山林竹木¶
或紫黑如門上樓或上黑下赤状似黑旌或如張弩或¶
如埃塵頭鋭而卑本大而髙此皆猛将之氣也氣發漸¶
漸如雲變作山形將有深謀¶
凡軍勝之氣如堤如坂前後磨地或如火光將軍勇士¶
<pb:KR2a0015_WYG_012-21a>¶
卒猛或如山堤山上若林木将士驍勇或如埃塵粉沸¶
其色黄白或如人持斧向敵或如蛇舉首向敵或氣如¶
覆舟雲如牽牛或有雲如鬬雞赤白相隨在氣中或發¶
黄氣皆將士精勇¶
凡氣上黄下白名曰善氣所臨之軍敵欲求和退¶
凡負氣如馬肝色或如死灰色或類偃葢或類偃魚或¶
黑氣如壞山墜軍上者名曰營頭之氣或如羣羊羣猪¶
在氣中此衰氣也或如懸衣如人相隨或紛紛如轉蓬¶
或如揚灰或雲如卷席如匹布亂穰者皆為敗徵氣如¶
<pb:KR2a0015_WYG_012-21b>¶
繫牛如人卧如雙蛇如飛鳥如决隄垣如壞屋如驚鹿¶
相逐如兩雞相向此皆為敗軍之氣¶
凡降人氣如人十十五五皆义手低頭又云如人义手¶
相向或氣如黑山以黄為緣者皆欲降伏之象也¶
凡堅城之上有黑雲如屋名曰軍精或白氣如旌旗或¶
青雲黄雲臨城皆有大喜慶或氣青色如牛頭觸人或¶
城上氣如烟火如雙蛇如杵形向外或有雲分為兩彗¶
<pb:KR2a0015_WYG_012-22a>¶
状者皆不可攻¶
凡屠城之氣或赤如飛鳥或赤氣如敗車或有赤黑氣¶
如貍皮班或城中氣聚如樓出見於外營上有雲如衆¶
人頭赤色其城營皆可屠氣如雄雉臨城其下必有降¶
者¶
凡伏兵有黑氣渾渾員長赤氣在其中或白氣粉沸起¶
如樓状或如幢節状在烏雲中或如赤杵在烏雲中或¶
如烏人在赤雲中¶
凡暴兵氣白如瓜蔓連結部隊相逐須㬰罷而復出或¶
<pb:KR2a0015_WYG_012-22b>¶
白氣如仙人如仙人衣千萬連結部隊相逐罷而復興¶
當有千里兵來或氣如人持刀楯雲如人色赤所臨城¶
邑有卒兵至或赤氣如人持節兵來未息雲如方虹此¶
皆有暴兵之象¶
凡戰氣青白如膏如人無頭如死人卧如丹蛇赤氣隨¶
之必大戰殺将四望無雲見赤氣如狗入營其下有流¶
血¶
<pb:KR2a0015_WYG_012-23a>¶
凡連隂十日晝不見日夜不見月亂風四起欲雨而無¶
雨名曰蒙臣有謀霧氣若晝若夜其色青黄更相掩冒¶
乍合乍散亦然視四方常有大雲五色具者其下賢人¶
隠也青雲潤澤蔽日在西北為舉賢良雲氣如亂穰大¶
風将至視所從來雲甚潤而厚大雨必暴至四始之日¶
有黑雲氣如陣厚大重者多雨氣若霧非霧衣冠不濡¶
見則其城帶甲而趣日出沒時有霧雲横截之白者喪¶
烏者驚三日内雨者各解有雲如蛟龍所見處将軍失¶
魄有雲如鵠尾來䕃國上三日亡有雲赤黄色四塞終¶
<pb:KR2a0015_WYG_012-23b>¶
日竟夜照地者大臣縦恣有雲如氣昧而濁賢人去小¶
人在位¶
凡白虹者百殃之本衆亂所基霧者衆邪之氣隂來冒¶
陽凡白虹霧姦臣謀君擅權立威晝霧夜明臣志得申¶
凡夜霧白虹見臣有憂晝霧白虹見君有憂虹頭尾至¶
地流血之象¶
凡霧氣不順四時逆相交錯微風小雨為隂陽氣亂之¶
<pb:KR2a0015_WYG_012-24a>¶
象積日不解晝夜昏闇天下欲分離¶
凡天地四方昏濛若下塵十日五日已上或一月或一¶
時雨不沾衣而有土名曰霾故曰天地霾君臣乖¶
凡海旁蜄氣象樓䑓廣野氣成宫闕北夷之氣如牛羊¶
羣畜穹廬南夷之氣類舟船幡旗自華以南氣下黑上¶
赤嵩高三河之郊氣正赤恒山之北氣青勃碣海岱之¶
間氣皆正黑江淮之間氣皆白東海氣如員簦附漢河¶
水氣如引布江漢氣勁如杼濟水氣如黑㹠渭水氣如¶
狼白尾淮南氣如白羊少室氣如白兎青尾恒山氣如¶
<pb:KR2a0015_WYG_012-24b>¶
黑牛青尾東夷氣如樹西夷氣如室屋南夷氣如闍臺¶
或類舟船陣雲如立垣杼軸雲類軸搏兩端兑杓雲如¶
䋲居前亘天其半半天其蛪者類闕旗故鉤雲句曲諸¶
此雲見以五色占而澤摶密其見動人及有兵必起合¶
鬭其直雲氣如三疋帛廣前鋭後大軍行氣也韓雲如¶
布趙雲如牛楚雲如日宋雲如車魯雲如馬衛雲如犬¶
周雲如車輪秦雲如行人魏雲如䑕鄭雲如絳衣越雲¶
<pb:KR2a0015_WYG_012-25a>¶
如龍蜀雲如囷車氣乍髙乍下徃徃而聚騎氣卑而布¶
卒氣摶前卑後高者疾前方而髙後鋭而卑者却其氣¶
平者其行徐前髙後卑者不止而返校騎之氣正蒼黑¶
長數百丈遊兵之氣如彗掃一云長數百丈無根本喜¶
氣上黄下赤怒氣上下赤憂氣上下黑土功氣黄白徙¶
氣白凡候氣之法氣初出時若雲非雲若霧非霧髣髴¶
若可見初出森森然若桑榆上髙五六尺者是千五百¶
里外平視則千里舉目望即五百里仰曕中天即百里¶
内平望桑榆間二千里登髙而望下屬地者三千里敵¶
<pb:KR2a0015_WYG_012-25b>¶
在東日出候之在南日中候之在西日入候之在北夜¶
半候之軍上氣髙勝下厚勝薄實勝虚長勝短澤勝枯¶
氣見以知大占期内有大風雨久隂則災不成¶
天變史傳事驗¶
恵帝元康二年二月天西北大裂按劉向説天裂陽不¶
足地動隂有餘是時人主昏瞀妃后專制¶
太安二年八月庚午天中裂為二有聲如雷者三君道¶
<pb:KR2a0015_WYG_012-26a>¶
虧而臣下專僣之象也是日長沙王奉帝出距成都河¶
間二王後成都河間東海又迭專威命是其應也¶
穆帝升平五年八月己卯夜天中裂廣三四丈有聲如¶
雷野雉皆鳴是後哀帝荒疾海西失徳皇太后臨朝太¶
宗總萬幾桓温專權威振内外隂氣盛陽道㣲¶
元帝太興二年八月戊戌天鳴東南有聲如風水相薄¶
亰房易妖占曰天有聲人主憂¶
三年十月壬辰天又鳴甲午止其後王敦入石頭王師¶
敗績元帝屈辱制於強臣既而晏駕大耻不雪¶
<pb:KR2a0015_WYG_012-26b>¶
安帝隆安五年閏月癸丑天東南鳴十六年九月戊子¶
天東南又鳴是後桓玄簒位安帝播越憂莫大焉鳴每¶
東南者葢中興江外天隨之而鳴也¶
義熙元年八月天鳴在東南京房易傳曰萬姓勞厥妖¶
天鳴是時安帝雖反政而兵革嵗動衆庶勤勞也¶
日蝕¶
魏文帝黄初二年六月戊辰晦日有蝕之有司奏免太¶
<pb:KR2a0015_WYG_012-27a>¶
尉詔曰災異之作以譴元首而歸過股肱豈禹湯罪己¶
之義乎其令百官各䖍厥職後有天地眚勿復劾三公¶
三年正月景寅朔日有蝕之十一月庚申晦又日有蝕¶
之¶
五年十一月戊申晦日有蝕之¶
明帝太和初太史令許芝奏日應蝕與太尉於靈星祈¶
禳帝曰葢聞人主政有不徳則天懼之以災異所以譴¶
告告使得自修也故日月薄蝕明治道有不當者朕即¶
位以來既不能光明先帝聖徳而施化有不合於皇神¶
<pb:KR2a0015_WYG_012-27b>¶
故上天有以寤之宜勅政自修有以報於神明天之於¶
人猶父之於子未有父欲有責其子而可獻盛饌以求¶
免也今外欲遣上公與太史令俱禳之於義未聞也羣¶
公卿士大夫其各勉修厥職有可以補朕不逮者各封¶
上之¶
太和五年十一月戊戌晦日有蝕之¶
六年正月戊辰朔日有蝕之見吳歴¶
<pb:KR2a0015_WYG_012-28a>¶
青龍元年閏月庚寅朔日有蝕之¶
少帝正始元年七月戊申朔日有蝕之¶
三年四月戊戌朔日有蝕之¶
四年五月丁丑朔日有蝕之¶
五年四月景辰朔日有蝕之¶
六年四月壬子朔日有蝕之　十月戊申朔又日有蝕¶
之¶
八年二月庚午朔日有蝕之是時曹爽專政丁謐鄧颺¶
等轉改法度㑹有日蝕之變詔羣臣問得失蒋濟上疏¶
<pb:KR2a0015_WYG_012-28b>¶
曰昔大舜佐治戒在比周周公輔政慎於其朋齊侯問¶
災晏子對以布恵魯君問異臧孫答以緩役塞變應天¶
乃實人事濟㫖譬甚切而君臣不悟終至敗亡¶
九年正月乙未朔日有蝕之¶
嘉平元年二月己未日有蝕之¶
髙貴鄉公甘露四年七月戊子朔日有蝕之¶
五年正月乙酉朔日有蝕之京房易占曰日蝕乙酉君¶
<pb:KR2a0015_WYG_012-29a>¶
弱臣強司馬将兵反征其王五月有成濟之變¶
元帝景元二年五月丁未朔日有蝕之¶
三年十一月己亥朔日有蝕之¶
武帝泰始二年七月景午晦日有蝕之　十月景午朔¶
日有蝕之¶
七年十月丁丑朔日有蝕之¶
八年十月辛未朔日有蝕之¶
九年四月戊辰朔日有蝕之　又七月丁酉朔日有蝕¶
之¶
<pb:KR2a0015_WYG_012-29b>¶
十年正月乙未三月癸亥竝日有蝕之¶
咸寜元年七月甲申晦日有蝕之¶
三年正月景子朔日有蝕之¶
四年正月庚午朔日有蝕之¶
太康四年三月辛丑朔日有蝕之¶
七年正月甲寅朔日有蝕之¶
八年正月戊申朔日有蝕之¶
<pb:KR2a0015_WYG_012-30a>¶
九年正月壬申朔六月庚子朔竝日有蝕之¶
永熙元年四月庚申帝崩¶
恵帝元康九年十一月甲子朔日有蝕之十二月廢皇¶
太子遹為庶人尋殺之¶
永康元年正月己卯四月辛夘朔竝日有蝕之¶
永寜元年閏月景戌朔日有蝕之¶
光煕元年正月戊子朔七月乙酉朔竝日有蝕之十一¶
月恵帝崩　十二月壬午朔又日有蝕之¶
懷帝永嘉元年十一月戊申朔日有蝕之¶
<pb:KR2a0015_WYG_012-30b>¶
二年正月景子朔日有蝕之¶
六年二月壬子朔日有蝕之¶
愍帝建興四年六月丁巳朔十二月甲申朔竝日有蝕¶
之¶
五年五月景子十一月景子竝日有蝕之時帝蒙塵于¶
平陽¶
元帝太興元年四月丁丑朔日有蝕之¶
<pb:KR2a0015_WYG_012-31a>¶
明帝太寜三年十一月癸巳朔日有蝕之在夘至斗斗¶
吳分也其後蘇峻作亂¶
成帝咸和二年五月甲申朔日有蝕之在井井主酒食¶
女主象也明年皇太后以憂崩¶
六年三月壬戌朔日有蝕之是時帝已年長每幸司徒¶
第猶出入見王導夫人曺氏如子弟之禮以人君而敬¶
人臣之妻有虧君徳之象也¶
九年十月乙未朔日有蝕之是時帝既冠當親萬幾而¶
委政大臣者君道有虧也¶
<pb:KR2a0015_WYG_012-31b>¶
咸康元年十月乙未朔日有蝕之¶
七年二月甲子朔日有蝕之三月杜皇后崩¶
八年正月乙未朔日有蝕之京都大雨郡國以聞是謂¶
三朝王者惡之六月而帝崩¶
穆帝永和二年四月己酉七年正月丁酉八年正月辛¶
夘竝日有蝕之¶
十二年十月癸巳朔日有蝕之在尾尾燕分北狄之象¶
<pb:KR2a0015_WYG_012-32a>¶
也是時邊表姚襄苻生互相吞噬朝廷憂勞征伐不止¶
升平四年八月辛丑朔日有蝕之幾既在角凡蝕淺者¶
禍淺深者禍大角為天門人主惡之眀年而帝崩¶
哀帝隆和元年三月甲寅朔十二月戊午朔竝日有蝕¶
之眀年而帝有疾不識萬幾¶
海西公太和三年三月丁巳朔五年七月癸酉朔竝日¶
有蝕之皆海西被廢之應也¶
孝武帝寜康三年十月癸酉朔日有蝕之¶
太元四年閏月己酉朔日有蝕之是時苻堅攻沒襄陽¶
<pb:KR2a0015_WYG_012-32b>¶
執朱序¶
六年六月庚子朔日有蝕之¶
九年十月辛亥朔日有蝕之¶
十七年五月丁夘朔日有蝕之¶
二十年三月庚辰朔日有蝕之眀年帝崩¶
安帝隆安四年六月庚辰朔日有蝕之是時元顯執政¶
元興二年四月癸巳朔日有蝕之其冬桓玄簒位¶
<pb:KR2a0015_WYG_012-33a>¶
義煕三年七月戊戌朔日有蝕之¶
十年九月丁巳朔日有蝕之¶
十一年七月辛亥晦日有蝕之¶
十三年正月甲戌朔日有蝕之眀年帝崩¶
恭帝元煕元年十一月丁亥朔日有蝕之自義煕元年¶
至是日蝕日從上始皆為革命之徵¶
周禮眡䘲氏掌十煇之法以觀妖祥辨吉凶有䘲象䥴¶
監闇瞢彌序隮想凡十後代名變説者莫同今録其著¶
應以次之云¶
<pb:KR2a0015_WYG_012-33b>¶
吳孫權赤烏十一年二月白虹貫日權發詔戒懼¶
武帝泰始五年七月甲寅日暈再重白虹貫之¶
太康元年正月己丑朔五色氣冠日自夘至酉占曰君¶
道失眀丑為斗牛主吳越是時孫晧淫暴四月降¶
恵帝元康元年十一月甲申日暈再重青赤有光¶
九年正月日中有若飛鷰者數日乃消王隠以為愍懷¶
廢死之徴¶
<pb:KR2a0015_WYG_012-34a>¶
永康元年正月癸亥朔日暈三重十月乙未日闇黄霧¶
四塞占曰不及三年下有㧞城大戰十二月庚戌日中¶
有黑氣京房易傳曰祭天不順兹謂逆厥異日中有黑¶
氣¶
永寜元年九月甲申日中有黑子亰房易占黑者隂也¶
臣不掩君惡令下見百姓惡君則有此變又曰臣有蔽¶
主眀者¶
太安元年十一月日中有黑氣¶
永興元年十一月日中有黑氣分日¶
<pb:KR2a0015_WYG_012-34b>¶
光熙元年五月壬辰癸巳日光四散赤如血流照地皆¶
赤甲午又如之占曰君道失眀¶
懷帝永嘉元年十一月乙亥黄黑氣掩日所照皆黄按¶
河圖占曰日薄也其説曰凡日蝕皆於朔晦有不於晦¶
朔者為日薄雖非日月同宿時隂氣盛掩日光也占類¶
日蝕¶
二年正月戊申白虹貫日二月癸夘白虹貫日青黄暈¶
<pb:KR2a0015_WYG_012-35a>¶
五重占曰白虹貫日近臣為亂不則諸侯有反者暈五¶
重有國者受其祥天下有兵破亡其地眀年司馬越暴¶
蔑人主五年劉聰破京都帝蒙塵于冦庭¶
五年三月庚申日散光如血下流所照皆赤日中有若¶
飛鷰者¶
愍帝建興二年正月辛未庚時日隕于地又有三日相¶
承出於西方而東行¶
五年正月庚子三日竝照虹蜺彌天日有重暈左右兩¶
珥占曰白虹兵氣也三四五六日俱出竝爭天下兵作¶
<pb:KR2a0015_WYG_012-35b>¶
丁巳亦如其數又曰三日竝出不過三旬諸侯爭為帝¶
日重暈天下有立王暈而珥天下有立侯故陳卓曰當¶
有大慶天下其三分乎三月而江東改元為建武劉聰¶
李雄亦跨曺劉疆宇於是兵連累葉¶
元帝太興元年十一月乙夘日夜出髙三丈中有赤青¶
珥¶
四年二月癸亥日鬬三月癸未日中有黑子辛亥帝親¶
<pb:KR2a0015_WYG_012-36a>¶
録訊囚徒¶
永昌元年十月辛夘日中有黑子時帝寵幸劉隗擅威¶
福虧傷君道王敦因之舉兵逼亰都禍及忠賢¶
明帝太寜元年正月己夘朔日暈無光癸巳黄霧四塞¶
占曰君道失眀隂陽昏臣有隂謀京房曰下専刑兹謂¶
分威蒙㣲而日不明先是王敦害尚書令刁協僕射周¶
顗驃騎将軍戴若思等是専刑之應敦既陵上卒伏其¶
辜十一月景子白虹貫日史官不見桂陽太守華包以¶
聞¶
<pb:KR2a0015_WYG_012-36b>¶
成帝咸和九年七月白虹貫日¶
咸康元年七月白虹貫日¶
二年七月白虹貫日自後庾氏専政由后族而貴葢亦¶
婦人擅國之義故頻年白虹貫日¶
八年正月壬申日中有黑子景子乃滅夏帝崩¶
穆帝永和八年張重華在涼州日暴赤如火中有三足¶
烏形見分明五日乃止¶
<pb:KR2a0015_WYG_012-37a>¶
十年十月庚辰日中有黑子大如雞卵¶
十一年三月戊申日中有黑子大如桃二枚時天子幼¶
弱久不親國政¶
升平三年十月景午日中有黑子大如雞卵少時而帝¶
崩¶
海西公太和三年九月戊辰夜二虹見東方¶
四年四月戊辰日暈厚密白虹貫日中　十月乙未日¶
中有黑子¶
五年二月辛酉日中有黑子大如李¶
<pb:KR2a0015_WYG_012-37b>¶
六年三月辛未白虹貫日日暈五重十一月桓溫廢帝¶
即簡文咸安元年也¶
簡文咸安二年十一月丁丑日中有黑子¶
孝武寜康元年十一月己酉日中有黑子大如李¶
三年三月庚寅日中有黑子二枚大如鴨卵十一月己¶
巳日中有黑子大如雞卵時帝已長而康獻皇后以從¶
嫂臨朝實傷君道故日有瑕也¶
<pb:KR2a0015_WYG_012-38a>¶
太元十三年二月庚子日中有黑子二大如李¶
十四年六月辛夘日中又有黑子大如李¶
二十年十一月辛夘日中又有黑子是時會稽王以母¶
弟干政¶
安帝隆安元年十二月壬辰日暈有背璚是後不親萬¶
幾㑹稽王世子元顯専行威罸¶
四年十一月辛亥日中有黑子¶
元興元年二月甲子日暈白虹貫日中三月庚子白虹¶
貫日未幾桓元剋京都王師敗績眀年玄簒位¶
<pb:KR2a0015_WYG_012-38b>¶
義熙元年五月庚午日有彩珥¶
六年五月景子日暈有璚時有盧循逼京都内外戒嚴¶
七月循走¶
七年七月五虹見東方占曰天子黜其後劉𥙿代晉¶
十年日在東井有白虹十餘丈在南干日災在秦分秦¶
亡之象¶
恭帝元熙二年正月壬辰白氣貫日東西有直珥各一¶
<pb:KR2a0015_WYG_012-39a>¶
丈白氣貫之交匝¶
月變¶
魏文帝黄初四年十一月月暈北斗占曰有大喪赦天¶
下七年五月帝崩明帝即位大赦天下¶
孝懷帝永嘉五年三月壬申丙夜月蝕既丁夜又蝕既¶
占曰月蝕盡大人憂又曰其國貴人死¶
海西公太和四年閏月乙亥月暈軫復有白暈貫月北¶
暈斗柄三星占曰王者惡之六年桓温廢帝¶
安帝隆安五年三月甲子月生齒占曰月生齒天子有¶
<pb:KR2a0015_WYG_012-39b>¶
賊臣羣下自相殘桓元簒逆之徵也¶
義熙九年十二月辛夘朔月猶見東方是謂之仄匿則¶
侯王其肅是時劉𥙿輔政威刑自己仄匿之應云¶
十一年十一月乙未月入輿鬼見而暈占曰主憂財寶¶
出一曰月暈有赦¶
月奄犯五緯¶
凡月蝕五星其國皆亡五星入月其野有逐相¶
<pb:KR2a0015_WYG_012-40a>¶
魏眀帝太和五年十二月甲辰月犯填星¶
青龍二年十月乙丑月又犯填星占同上戊寅月犯太¶
白占曰人君死又為兵景初元年七月公孫懿叛二年¶
正月遣宣帝討之三年正月天子崩¶
四年三月己巳太白與月俱加景晝見月犯太白占同¶
上¶
景初元年十月丁未月犯熒惑占曰貴人死二年四月¶
司徒韓暨薨¶
齊王嘉平元年正月甲午太白襲月宣帝奏永寜太后¶
<pb:KR2a0015_WYG_012-40b>¶
廢曺爽等¶
恵帝太安二年十一月庚辰嵗星入月中占曰國有逐¶
相十二月壬寅太白犯月占曰天下有兵¶
三年正月己夘月犯太白占同青龍元年七月左衞将¶
軍陳眕等率衆奉帝伐成都王六軍敗績兵逼乘輿後¶
二年帝崩¶
元帝太興二年十一月辛巳月犯熒惑占曰有亂臣¶
<pb:KR2a0015_WYG_012-41a>¶
三年十二月己未太白入月在斗郭璞曰月屬坎隂府¶
法象也太白金行而來犯之天意若曰刑理失中自毁¶
其法¶
四年十二月丁亥月犯嵗星在房占曰其國兵饑人流¶
亡永昌元年三月王敦作亂率江荆之衆来攻敗京¶
師殺将相又鎮北将軍劉隗出奔百姓並去南畆困¶
於兵革四月又殺湘州刺史譙王司馬承鎮南将軍¶
甘卓¶
成帝咸康元年二月乙未太白入月四月甲午月犯太¶
<pb:KR2a0015_WYG_012-41b>¶
白¶
四年四月己巳七月乙巳月俱奄太白占曰人君死又¶
為兵人主惡之眀年石季龍之衆大㓂沔南於是内外¶
戒嚴¶
五年四月辛未月犯嵗星在胃占曰國饑人流乙未月¶
犯嵗星在昴及冬有沔南邾城之敗百姓流亡萬餘家¶
六年二月乙未太白入月占曰人主死四月甲午月犯¶
<pb:KR2a0015_WYG_012-42a>¶
太白占曰人主惡之¶
穆帝永和八年十二月月在東井犯嵗星占曰秦饑人¶
流亡是時兵革連起¶
十年十一月月奄填星在輿鬼占曰秦有兵時桓温伐¶
苻健健堅壁長安温退十二年八月桓温破姚襄¶
升平元年十一月壬午月奄嵗星在房占曰人饑一曰¶
豫州有災¶
二年閏三月乙亥月犯嵗星在房占同上三年豫州刺¶
史謝萬敗¶
<pb:KR2a0015_WYG_012-42b>¶
三年三月乙酉月犯太白在昴占曰人君死一曰趙地¶
有兵四年正月慕容雋卒¶
五年正月乙丑辰時月在危宿奄太白占曰天下靡散¶
三月丁未月犯填星在軫占曰為大喪五月穆帝崩七¶
月慕容恪攻冀州刺史吕護於野王㧞之護奔走時桓¶
温以大衆次宛聞護敗乃退¶
哀帝興寜元年十月景戌月奄太白在須女占曰天下¶
<pb:KR2a0015_WYG_012-43a>¶
靡散一曰災在揚州三年洛陽沒其後桓溫傾揚州資¶
實北討敗績死亡大半及征袁真淮南殘破後慕容暐¶
及苻堅互來侵境¶
二年正月乙夘月奄嵗星在參占曰參益州分也六月¶
鎮西将軍益州刺史周撫卒十月梁州刺史司馬勳入¶
益州以叛朱序率衆助刺史周楚討平之¶
海西太和元年二月景子月奄熒惑在參占曰為内亂¶
帝不終之徵一曰參魏地五年慕容暐為苻堅所滅¶
孝武太元十二年二月戊寅熒惑入月占曰有亂臣死¶
<pb:KR2a0015_WYG_012-43b>¶
若有相戮者一曰女親為政天下亂是時琅邪王輔政¶
王妃從兄王國寶以姻妮受寵又陳郡人袁悦昧私茍¶
進交遘主相扇揚朋黨十三年帝殺悦於市於是主相¶
有隙亂階興矣¶
十三年十一月戊子辰星入月在危占曰賊臣欲殺主¶
不出三年必有内惡是後慕容垂翟遼姚萇苻登慕容¶
永竝阻兵爭強¶
<pb:KR2a0015_WYG_012-44a>¶
十四年十二月乙未月犯嵗星占竝同上十五年翟遼¶
據司兗衆軍累討弗剋慕容氏又跨略并冀七月旱八¶
月諸郡大水兗州又蝗¶
十八年正月乙酉熒惑入月占曰憂在宫中非賊乃盗¶
也一曰有亂臣若有戮者二十一年九月帝暴崩内殿¶
兆庶宣言夫人張氏潜行大逆又王國寶邪狡卒伏其¶
辜¶
十九年四月己巳月奄嵗星在尾占曰為饑燕國亡二¶
十年慕容垂遣息寶伐魏反為所破死者數萬人二十¶
<pb:KR2a0015_WYG_012-44b>¶
一年垂死國遂衰亡¶
安帝隆安元年六月庚午月奄太白在太㣲端門外占¶
曰國受兵乙酉月奄嵗星在東壁占曰為飢衞地有兵¶
二年六月郄恢遣鄧啓方等以萬人伐慕容寳於滑䑓¶
啓方敗三年九月桓玄等竝舉兵於是内外戒嚴¶
四年正月乙亥月犯填星在牽牛占曰吳越有兵喪女¶
主憂六月乙未月又犯填星在牽牛十月乙未月奄嵗¶
<pb:KR2a0015_WYG_012-45a>¶
星在北河占曰為饑胡有兵其四年五月孫恩破會稽¶
殺内史謝琰後又破髙雅之於餘姚死者十七八七月¶
太和太后李氏崩元興元年孫恩㓂臨海人衆餓死散¶
亡殆盡¶
元興元年四月辛丑月奄辰星七月大饑人相食¶
二年十一月辛巳月犯熒惑占悉同上二年十二月桓¶
玄簒位放遷帝后於尋陽以永安何皇后為零陵君三¶
年二月劉𥙿盡誅桓氏¶
三年二月甲辰月奄嵗星於左角占曰天下兵起是年¶
<pb:KR2a0015_WYG_012-45b>¶
三月景辰劉𥙿起義兵殺桓修等眀年正月衆軍攻桓¶
振卒滅諸桓¶
義熈元年四月己夘月犯填星在東壁占曰其地亡國¶
一曰貴人死七月己未月奄填星東壁占曰其國以伐¶
亡一曰人流十月丁巳月奄填星在營室占同上十一¶
月荆州刺史魏詠之卒二年二月司馬國璠等攻沒弋¶
陽三年司徒揚州刺史王謐薨四年正月太保武陵王¶
<pb:KR2a0015_WYG_012-46a>¶
遵薨三月左僕射孔安國薨¶
二年十二月景午月奄太白在危占曰齊亡國一曰彊¶
國君死五年四月劉𥙿大軍北討慕容超卒滅之¶
七年六月庚子月犯嵗星在畢占曰有邉兵且饑八月¶
乙未月犯嵗星在參占曰益州兵飢七月朱齡石剋蜀¶
蜀人尋反又討之¶
八年正月庚戌月犯歲星在畢占同上九年七月朱齡¶
石滅蜀¶
十二年五月甲申月犯嵗星在左角占曰為饑¶
<pb:KR2a0015_WYG_012-46b>¶
十四年四月壬申月犯填星於張占曰天下有大喪其¶
眀年帝崩¶
恭帝元熙元年七月月犯嵗星占悉同上十二月丁巳¶
月犯太白于羽林二年六月帝遜位禪宋¶
五星聚舍¶
魏眀帝太和四年十一月壬戌太白犯嵗星占曰太白¶
犯五星有大兵五年三月諸葛亮以大衆㓂天水時宣¶
<pb:KR2a0015_WYG_012-47a>¶
帝為大将軍距退之¶
青龍二年二月己未太白犯熒惑占曰大兵起有大戰¶
是年四月諸葛亮據渭南吳亦起兵應之魏東西奔命¶
恵帝元康三年填星嵗星太白三星聚于畢昴占曰為¶
兵喪畢昴趙地也後賈后䧟殺太子趙王廢后又殺之¶
斬張華裴頠遂簒位廢帝為太上皇天下從此遘亂連¶
禍¶
永寜二年十一月熒惑太白鬬于虚危占曰大兵起破¶
軍殺将虚危又齊分也十二月熒惑襲太白于營室占¶
<pb:KR2a0015_WYG_012-47b>¶
曰天下兵起亡君之戒一曰易相初齊王冏之京都因¶
留輔政遂専慠無君是月成都河間檄長沙王乂討之¶
冏乂交戰攻焚宫闕冏兵敗夷滅又殺其兄上軍将軍¶
實以下二十餘人太安二年成都又攻長沙於是公私¶
饑困百姓力屈¶
太安三年正月熒惑犯嵗星占曰有戰七月左衞将軍¶
陳眕奉帝伐成都六軍敗績¶
<pb:KR2a0015_WYG_012-48a>¶
光熈元年九月填星犯嵗星占曰填與嵗合為内亂是¶
時司馬越専權終以無禮破滅内亂之應也十二月癸¶
未太白犯填星占曰為内兵有大戰是後河間王為東¶
海王越所殺眀年正月東海王越殺諸葛玫等五月汲¶
桑破馮嵩殺東燕王八月茍晞大破汲桑¶
懷帝永嘉六年七月熒惑嵗星太白聚牛女之間徘徊¶
進退案占曰牛女揚州分是後兩都傾覆而元帝中興¶
揚土¶
建武元年五月癸未太白熒惑合於東井占曰金火合¶
<pb:KR2a0015_WYG_012-48b>¶
曰爍為喪是時愍帝蒙塵于平陽七月崩于㓂庭¶
元帝太興二年七月甲午嵗星熒惑㑹于東井八月乙¶
未太白犯嵗星合在翼占曰為兵饑¶
三年六月景辰太白與嵗星合于房占同上永昌元年¶
王敦攻亰師六軍敗績王敦尋死¶
成帝咸康三年十一月乙丑太白犯嵗星于營室占曰¶
為兵饑四年二月石季龍破幽州遷萬餘家以南五年¶
<pb:KR2a0015_WYG_012-49a>¶
季龍衆五萬㓂沔南畧七千餘家而去又騎二萬圍䧟¶
邾城殺畧五千餘人¶
四年十二月癸丑太白犯填星在箕占曰王者亡地七¶
年慕容皝自稱燕王¶
七年三月太白熒惑合于太㣲中犯左執法眀年顯宗¶
崩¶
八年十二月己酉太白犯熒惑于胃占曰大兵起其後¶
庾翼大發兵謀伐石季龍専制上流¶
康帝建元元年八月丁未太白犯嵗星在軫占曰有大¶
<pb:KR2a0015_WYG_012-49b>¶
兵是年石季龍将劉寜㓂沒狄道¶
穆帝永和四年五月熒惑入婁犯填星占曰兵大起有¶
喪災在趙其年石季龍死來年冉閔殺石遵及諸胡十¶
萬餘人其後禇裒北伐喪衆而薨¶
六年三月戊戌熒惑犯嵗星占曰為戰¶
七年三月戊子嵗星熒惑合于奎其年劉顯殺石祗及¶
諸胡帥中土大亂¶
<pb:KR2a0015_WYG_012-50a>¶
十二年七月丁夘太白犯填星在栁占曰周地有大兵¶
其年八月桓溫伐苻健退因破姚襄於伊水定周地¶
升平二年八月戊午熒惑犯填星在張占曰兵大起¶
三年八月庚午太白犯填星在太㣲中占曰王者惡之¶
五年十月丁夘熒惑犯嵗星在營室占曰大臣有匿謀¶
一曰衞地有兵時桓温擅權謀移晉室¶
海西公太和元年八月戊午太白犯嵗星在太㣲中¶
三年六月甲寅太白奄熒惑在太㣲端門中六年海西¶
公廢¶
<pb:KR2a0015_WYG_012-50b>¶
簡文咸安二年正月己酉嵗星犯填星在須女占曰為¶
内亂七月帝崩桓温擅權謀殺中侍王坦之等内亂之¶
應¶
孝武寜康二年十一月癸酉太白奄熒惑在營室占曰¶
金火合為爍為兵喪太元元年七月苻堅伐涼州破之¶
虜張天錫¶
太元十一年十二月己丑太白犯嵗星占曰為兵饑是¶
<pb:KR2a0015_WYG_012-51a>¶
時河朔未平兵連在外冬大饑¶
十七年九月丁丑嵗星熒惑填星同在亢氐十二月癸¶
酉填星去熒惑嵗星猶合占曰三星合是謂驚立絶行¶
内外有兵喪與饑改立王公¶
十九年十月太白填星熒惑辰星合于氐十二月癸丑¶
太白犯嵗星在斗占曰為亂饑為内兵斗吳越分至隆¶
安元年王恭等舉兵顯王國寶之罪朝廷殺之是後連¶
嵗水旱饑¶
安帝隆安元年二月嵗星熒惑皆入羽林占曰中軍兵¶
<pb:KR2a0015_WYG_012-51b>¶
起四月王恭等舉兵内外戒嚴¶
元興元年八月庚子太白犯嵗星在上将東南占曰楚¶
兵饑一曰災在上将二年桓玄簒位三年劉𥙿盡誅桓¶
氏¶
二年十月丁丑太白犯填星在婁占同上¶
三年二月壬辰太白熒惑合于羽林二年十二月桓玄¶
簒位放遷帝后三年二月劉𥙿起義兵桓玄逼帝東下¶
<pb:KR2a0015_WYG_012-52a>¶
義熙二年十二月丁未熒惑太白皆入羽林又合于壁¶
三年正月慕容超㓂淮北徐州至下邳八月遣劉敬宣¶
伐蜀¶
三年二月癸亥熒惑填星太白辰星聚于奎婁從填星¶
也徐州分是時慕容超僣號於齊兵連徐兗連嵗㓂抄¶
至于淮泗姚興譙縦僣號秦蜀盧循及魏南北交侵其¶
五年劉𥙿北殄慕容超其六月辛夘熒惑犯辰星在翼¶
占曰天下兵起八月己夘太白奄熒惑占曰有大兵其¶
四年姚畧遣衆征赫連勃勃大為所破¶
<pb:KR2a0015_WYG_012-52b>¶
五年四月甲戍熒惑犯辰星在東井占曰皆為兵十二¶
月辛丑太白犯嵗星在奎占曰大兵起魯有兵是年四¶
月劉𥙿討慕容超六年二月滅慕容超于魯地¶
七年七月丁夘嵗星犯填星在參占曰嵗填合為内亂¶
一曰益州戰不勝亡地是時朱齡石伐蜀後竟滅之眀¶
年誅謝混劉毅¶
八年十月甲申太白犯填星在東井占曰秦有大兵¶
<pb:KR2a0015_WYG_012-53a>¶
九年二月景午熒惑填星皆犯東井占曰秦有兵三月¶
壬辰嵗星熒惑填星太白聚于東井從嵗星也東井秦¶
分十三年劉𥙿定闗中其後遂移晉祚¶
十四年十月癸巳熒惑入太㣲犯西蕃上将仍順行至¶
左掖門内留二十日乃逆行至恭帝元熙元年三月五¶
日出西蕃上将西三尺許又順還入太㣲時填星在太¶
㣲熒惑繞填星成鉤已其年四月景戍從端門出占曰¶
熒惑與填星鉤已天庭天下更紀十二月安帝母弟琅¶
邪王踐阼是曰恭帝來年禪于宋¶
<pb:KR2a0015_WYG_012-53b>¶
　晉書卷十二¶
<pb:KR2a0015_WYG_012-54a>¶
　晉書卷十二考證¶
天文志中十一曰天䜛○史記天官書作天攙其正義¶
　解釋大畧亦同下文引河圖作天欃引風角書作天¶
　毚¶
日夜出髙三丈中有赤青珥○(臣永祚)按珥不應在中¶
　疑中為衍字¶
熒惑填星太白辰星聚于奎婁從填星也徐州分○(臣)¶
　(龍官)按汲古閣本也作北又徐州分上當有奎婁二¶
　字¶
<pb:KR2a0015_WYG_012-54b>¶
　晉書卷十二考證¶
