# -*- mode: mandoku-view -*-
#+TITLE: 晉書
#+DATE: 2018-03-31 09:03:11.829920
#+PROPERTY: ID KR2a0015
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二十二
<pb:KR2a0015_WYG_022-1a>¶
欽定四庫全書¶
　晉書卷二十二¶
唐　太　宗　文　皇　帝　御　撰¶
　志第十二¶
樂上¶
夫性靈之表不知所以發於詠歌感動之端不知所以¶
關於手足生於心者謂之道成於形者謂之用譬諸天¶
地其猶影響百獸率舞而況於人乎美其和平而哀其¶
喪亂以兹援律乃播其聲焉農瑟羲琴倕鍾和磬逹靈¶
<pb:KR2a0015_WYG_022-1b>¶
成性象物昭功由此言之其來自逺殷氏不綱遺風餘¶
孽淫奏既興雅章奔散英莖之制蓋已微矣孔子曰人¶
能弘道非道弘人周始二南風兼六代昔黄帝作雲門¶
堯作咸池舜作大韶禹作大夏殷作大濩周作大武所¶
謂因前王之禮設俯仰之容和順積中英華發外書稱¶
命䕫典樂教胄子則周官所謂奏大吕歌黄鍾天貺來¶
下人祗動色抑揚周監以弘雅音及褒艷興災平王逢¶
<pb:KR2a0015_WYG_022-2a>¶
亂禮廢親疎樂沈河海是以延陵季子聞歌小雅曰其¶
周徳之衰乎猶有先王之遺風焉而列壤稱孤各興吟¶
詠魏文侯聆古樂而恐卧晉平公聽新聲而忘食先王¶
之道漸以陵夷八方殊風九州異則秦氏并吞遂専刑¶
憲至於絃歌詩頌干戚旄羽投諸烟火埽地無遺漢祖¶
提劒寰中削平天下文匪躬於徳化武有心於制作太¶
后擯儒家之道大臣排賈氏之言搢紳先生所以長歎¶
而子政仲舒猶不能已也炎漢中興眀皇帝即位表圭¶
景而陳清廟樹槐隂而疏璧流祀光武於眀堂以配上¶
<pb:KR2a0015_WYG_022-2b>¶
帝召桓榮於太學袒而割牲濟濟焉皇皇焉有足觀者¶
自斯厥後禮樂彌殷永平三年官之司樂改名大予式¶
揚典禮旁求圖讖道隣雅頌事邇中和其有五方之樂¶
者則所謂大樂九變天神可得而禮也其有宗廟之樂¶
者則所謂肅雍和鳴先祖是聽者也其有社稷之樂者¶
則所謂琴瑟擊鼓以迓田祖者也其有辟雍之樂者則¶
所謂移風易俗莫善於樂者也其有黄門之樂者則所¶
<pb:KR2a0015_WYG_022-3a>¶
謂宴樂羣臣蹲蹲舞我者也其有短簫之樂者則所謂¶
王師大㨗令軍中凱歌者也魏武挟天子而令諸侯思¶
一戎而匡九服時逢吞滅憲章咸盪及削平劉表始獲¶
杜䕫揚鼙摠干式遵前記三祖紛綸咸工篇什聲歌雖¶
有損益愛翫在乎雕章是以王粲等各造新詩抽其藻¶
思吟詠神靈贊揚來饗武皇帝採漢魏之遺範覽景文¶
之垂則鼎鼐唯新前音不改泰始九年光禄大夫荀朂¶
始作古尺以調聲韻仍以張華等所制髙文陳諸下管¶
永嘉之亂伶官既減曲臺宣榭咸變汚萊雖復象舞歌¶
<pb:KR2a0015_WYG_022-3b>¶
工自胡歸晉至於孤竹之管雲和之瑟空桑之琴泗濵¶
之磬其能備者百不一焉夫人受天地之靈藴菁華之¶
氣剛柔遞用哀樂分情經春陽而自喜遇秋彫而不恱¶
逰乎金石之端出乎管絃之外因物遷逝乗流不反是¶
以楚王升輕軒於彭蠡漢順聽鳴鳥於樊衢聖人功成¶
作樂化平裁曲乃揚節奏以暢中和飾其歡欣止於哀¶
思者也凡樂之道五聲八音六律十二管為之綱紀云¶
<pb:KR2a0015_WYG_022-4a>¶
五聲宫為君宫之為言中也中和之道無徃而不理焉¶
商為臣商之為言强也謂金性之堅强也角為民角之¶
為言觸也謂象諸陽氣觸物而生也徵為事徵之為言¶
止也言物盛則止也羽為物羽之為言舒也言陽氣將¶
復萬物孳育而舒生也古人有言曰禮樂不可斯湏去¶
身化上遷善有如不及是以聞其宫聲使人温良而寛¶
大聞其商聲使人方廉而好義聞其角聲使人惻隠而¶
仁愛聞其徵聲使人樂養而好施聞其羽聲使人恭儉¶
而好禮¶
<pb:KR2a0015_WYG_022-4b>¶
八音八方之風也乾之音石其風不周坎之音革其風¶
廣莫艮之音匏其風融震之音竹其風眀庶巽之音木¶
其風清眀離之音絲其風景坤之音土其風涼兊之音¶
金其風閶闔¶
陽六為律謂黄鐘太蔟姑洗蕤賔夷則無射隂六為呂¶
謂大呂應鐘南呂林鐘仲呂夾鐘凡有十二以配十二¶
辰焉律之為言法也言陽氣施生各有法也呂之為言¶
<pb:KR2a0015_WYG_022-5a>¶
助也所以助成陽功也正月之辰謂之寅寅者津也謂¶
生物之津塗也二月之辰名為卯卯者茂也言陽氣生¶
而孳茂也三月之辰名為辰辰者震也謂時物盡震動¶
而長也四月之辰謂為巳巳者起也物至此時畢盡而¶
起也五月之辰謂為午午者長也大也言物皆長大也¶
六月之辰謂之未未者味也言時萬物向成有滋味也¶
七月之辰謂為申申者身也言時萬物身體皆成就也¶
八月之辰謂為酉酉者緧也謂時物皆緧縮也九月之¶
辰謂之戌戌者滅也謂時物皆衰滅也十月之辰謂為¶
<pb:KR2a0015_WYG_022-5b>¶
亥亥者也言時隂氣殺萬物也十一月之辰謂為¶
子子者孳也謂陽氣至此更孳生也十二月之辰謂為¶
丑丑者紐也言終始之際以紐結為名也十一月之管¶
謂之黄鐘黄者隂陽之中色也天有六氣地有五才而¶
天地數畢焉或曰冬至徳氣為土土色黄故曰黄鐘正¶
月之管謂為太蔟蔟者蔟也謂萬物隨於陽氣太蔟而¶
生也三月之管名為姑洗姑洗者姑枯也洗濯也謂物¶
<pb:KR2a0015_WYG_022-6a>¶
生新潔洗除其枯改柯易葉也五月之管名為蕤賔葳¶
蕤垂下貌也賔敬也謂時陽氣下降隂氣始起相賔敬¶
也七月之管名為夷則夷平也則法也謂萬物將成平¶
均皆有法則也九月之管名為無射射者出也言時陽¶
氣上升萬物收藏無復出也十二月之管名為大呂呂¶
者助也謂陽氣方之隂氣助也十月之管名為應鐘應¶
者和也謂嵗功皆成應和陽功收而聚之也八月之管¶
名為南呂南者任也謂時物皆秀有懐任之象也六月¶
之管名為林鐘林者林茂也謂時物茂盛於野也四月¶
<pb:KR2a0015_WYG_022-6b>¶
之管名為仲呂呂者助也謂陽氣盛長隂助成功也二¶
月之管名為夾鐘夾者佐也謂時物尚未盡出隂徳佐¶
陽而出物也漢自東京大亂絶無金石之樂樂章亡缺¶
不可復知及魏武平荆州獲漢雅樂郎河南杜䕫能識¶
舊法以為軍謀祭酒使創定雅樂時又有散騎侍郎鄧¶
静尹商善訓雅樂歌師尹胡能歌宗廟郊祀之曲舞師¶
馮肅服養曉知先代諸舞䕫悉摠領之逺詳經籍近採¶
<pb:KR2a0015_WYG_022-7a>¶
故事考㑹古樂始設軒懸鐘磬而黄初中柴玉左延年¶
之徒復以新聲被寵改其聲韻及武帝受命之初百度¶
草創泰始二年詔郊祀眀堂禮樂權用魏儀遵周室肇¶
稱殷禮之義但改樂章而已使傅元為之詞云¶
祀天地五郊夕牲歌¶
天命有晉　穆穆眀眀　我其夙夜　祗事上靈　常¶
于時假　迄用有成　於薦玄牡　進夕其牲　崇徳¶
作樂　神祗是聽¶
祀天地五郊迎送神歌¶
<pb:KR2a0015_WYG_022-7b>¶
宣文蒸哉　日靖四方　永言保之　夙夜匪康　光¶
天之命　上帝是皇　嘉樂殷薦　靈祚景祥　神祇¶
降假　享福無疆¶
饗天地五郊歌¶
天祚有晉　其命維新　受終于魏　奄有黎民　燕¶
及皇天　懐和百神　丕顯遺烈　之徳之純　享其¶
玄牡　式用肇禋　神祇來格　福禄是臻　時邁其¶
<pb:KR2a0015_WYG_022-8a>¶
猶　昊天子之　祐享有晉　肇庶戴之　畏天之威¶
敬授人時　丕顯丕承　於猶繹思　皇極斯建　庶¶
績咸熈　庶幾夙夜　惟晉之祺　宣文惟后　克配¶
彼天　撫寧四海　保有康年　於乎緝熈　肆用靖¶
民　爰立典制　爰脩禮紀　作民之極　莫匪資始¶
克昌厥後　永言保之¶
天地郊眀堂夕牲歌¶
皇矣有晉　時邁其徳　受終于天　光濟萬國　萬¶
國既光　神定厥祥　䖍于郊祀　祗事上皇　祗事¶
<pb:KR2a0015_WYG_022-8b>¶
上皇　百福是臻　巍巍祖考　克配彼天　嘉牲匪¶
歆　徳馨惟饗　受天之祐　神化四方¶
天地郊眀堂降神歌¶
於赫大晉　應天景祥　二帝邁徳　宣此重光　我¶
皇受命　奄有萬方　郊祀配享　禮樂孔章　神祗¶
嘉享　祖考是皇　克昌厥後　保祚無疆¶
天郊饗神歌¶
<pb:KR2a0015_WYG_022-9a>¶
整泰壇　禮皇神　精氣感　百靈賔　藴朱火　燎¶
芳薪　紫烟逰　冠青雲　神之體　靡象形　曠無¶
方　幽以清　神之來　光景昭　聽無聞　視無兆¶
　神之至　舉歆歆　靈爽協　動余心　神之坐¶
同歡娛　澤雲翔　化風舒　嘉樂奏　文中聲　八¶
音諧　神是聽　咸潔齊　並芬芳　烹牷牲　享玉¶
觴　神恱饗　歆禋祀　祐大晉　降繁祉　胙京邑¶
　廣四海　保天年　窮地紀¶
地郊饗神歌¶
<pb:KR2a0015_WYG_022-9b>¶
整泰圻　竢皇祇　衆神感　羣靈儀　隂祀設　吉¶
禮施　夜將極　時未移　祇之體　無形象　潛泰¶
幽　洞忽荒　祇之出　薆若有　靈無逺　天下母¶
　祇之來　遺光景　昭若存　終冥冥　祇之至¶
舉欣欣　舞象徳　歌成文　祇既坐　同歡豫　澤¶
雨施　化雲布　樂八變　聲教敷　物咸亨　祇是¶
娛　齊既絜　侍者肅　玉觴進　咸穆穆　饗嘉豢¶
<pb:KR2a0015_WYG_022-10a>¶
　歆徳馨　祚有晉　暨羣生　溢九壤　格天庭¶
保萬夀　延億齡¶
眀堂饗神歌¶
經始眀堂　享祀匪懈　於皇烈考　光配上帝　赫¶
赫上帝　既髙既崇　聖考是配　眀徳顯融　率土¶
敬職　萬方來祭　常于時假　保祚永世¶
祠廟夕牲歌¶
我夕我牲　猗歟敬止　嘉豢孔時　供兹享祀　神¶
鑒厥誠　博碩斯歆　祖考降饗　以虞孝孫之心¶
<pb:KR2a0015_WYG_022-10b>¶
祠廟迎送神歌¶
嗚呼悠哉　日監在兹　以時享祀　神眀降之　神¶
眀斯降　既祐饗之　祚我無疆　受天之祜　赫赫¶
太上　巍巍聖祖　眀眀烈考　丕承繼序¶
祠征西將軍登歌¶
經始宗廟　神眀戾止　申錫無疆　祗承享祀　假¶
哉皇祖　綏予孫子　燕及後昆　錫兹繁祉¶
<pb:KR2a0015_WYG_022-11a>¶
祠豫章府君登歌¶
嘉樂肆筵　薦祀在堂　皇皇宗廟　乃祖乃皇　濟¶
濟辟公　相予蒸嘗享祀不忒　降福穰穰¶
祠潁川府君登歌¶
於邈先后　實司于天　顯矣皇祖　帝祉肇臻　本¶
支克昌　資始開元　惠我無疆　享祚永年¶
祠京兆府君登歌¶
於惟曽皇　顯顯令徳　髙眀清亮　匪競柔克　保¶
乂命祐　基命惟則　篤生聖祖　光濟四國¶
<pb:KR2a0015_WYG_022-11b>¶
祠宣皇帝登歌¶
於鑠皇祖　聖徳欽眀　勤施四方　夙夜敬止　載¶
敷文教　載揚武烈　匡定社稷　龔行天罰　經始¶
大業　造創帝基　畏天之命　于時保之¶
祠景皇帝登歌¶
執競景皇　克眀克哲　旁作穆穆　惟祗惟畏　纂¶
宣之緒　耆定厥功　登此雋乂　糾彼羣凶　業業¶
<pb:KR2a0015_WYG_022-12a>¶
在位　帝既勤止　惟天之命　於穆不已¶
祠文皇帝登歌¶
於皇時晉　允文文皇　聰眀叡智　聖敬神武　萬¶
機莫綜　皇斯清之　虵豕放命　皇斯平之　柔逺¶
能邇　簡授英賢　創業垂統　勲格皇天¶
祠廟饗神歌二篇¶
曰晉是常　享祀時序　宗廟致敬　禮樂具舉　惟¶
其來祭　普天率土　犧罇既奠　清酤既載　亦有¶
和羮　薦斯羞備　蒸蒸永慕　感時興思　登歌奏¶
<pb:KR2a0015_WYG_022-12b>¶
舞　神樂其和　祖考來格　祐我邦家　溥天之下¶
　罔不休嘉¶
肅肅在位　濟濟臣工　四海来格　禮儀有容　鐘¶
鼓振　管絃理　舞開元　歌永始　神胥樂兮　肅¶
肅在位　臣工濟濟　小大咸敬　上下有禮　理管¶
絃　振鼓鐘　舞象徳　歌詠功　神胥樂兮　肅肅¶
在位　有來雍雍　穆穆天子　相維辟公　禮有儀¶
<pb:KR2a0015_WYG_022-13a>¶
　樂有則　舞象功　歌詠徳　神胥樂兮¶
杜䕫傳舊雅樂四曲一曰鹿鳴二曰騶虞三曰伐檀四¶
曰文王皆古聲辭及太和中左延年改䕫騶虞伐檀文¶
王三曲更自作聲節其名雖存而聲實異唯因䕫鹿鳴¶
全不改易每正旦大㑹太尉奉璧羣后行禮東廂雅樂¶
常作者是也後又改三篇之行禮詩第一曰於赫篇詠¶
武帝聲節與古鹿鳴同第二曰巍巍篇詠文帝用延年¶
所改騶虞聲第三曰洋洋篇詠眀帝用延年所作文王¶
聲第四曰復用鹿鳴鹿鳴之聲重用而除古伐檀及晉¶
<pb:KR2a0015_WYG_022-13b>¶
初食舉亦用鹿鳴至泰始五年尚書奏使太僕傅玄中¶
書監荀朂黄門侍郎張華各造正旦行禮及王公上夀¶
酒食舉樂歌詩荀朂云魏氏行禮食舉再取周詩鹿鳴¶
以為樂章又鹿鳴以宴嘉賔無取於朝考之舊聞未知¶
所應朂乃除鹿鳴舊歌更作行禮詩四篇先陳三朝朝¶
宗之義又為正旦大㑹王公上夀歌詩并食舉樂歌詩¶
合十三篇又以魏氏歌詩或二言或三言或四言或五¶
<pb:KR2a0015_WYG_022-14a>¶
言與古詩不類以問司律中郎將陳頎頎曰被之金石¶
未必皆當故朂造晉歌皆為四言唯王公上夀酒一篇¶
為三言五言焉張華以為魏上夀食舉詩及漢氏所施¶
用其文句長短不齊未皆合古蓋以依詠絃節本有因¶
循而識樂知音足以制聲度曲法用率非凡近之所能¶
改二代三京襲而不變雖詩章辭異廢興隨時至其韻¶
逗留曲折皆繫於舊有由然也是以一皆因就不敢有¶
所改易此則華朂所明異㫖也時詔又使中書侍郎成¶
公綏亦作焉今並採列之云¶
<pb:KR2a0015_WYG_022-14b>¶
四廂樂歌¶
正旦大㑹行禮歌(成公綏)¶
穆穆天子　光臨萬國　多士盈朝　莫匪俊徳　流¶
化罔極　王猷允塞　嘉㑹置酒　嘉賔充庭　羽旄¶
曜宸極　鐘鼓振太清　百辟朝三朝　彧彧眀儀形¶
濟濟鏘鏘　金聲玉振¶
禮樂具　宴嘉賔　眉夀祚聖皇　景福惟日新　羣¶
<pb:KR2a0015_WYG_022-15a>¶
后戾止　有來雍雍　獻酬納贄　崇此禮容　豐羞¶
萬俎　㫖酒千鍾　嘉樂盡宴樂　福禄咸攸同¶
樂哉天下安寧　道化行　風俗清　簫韶作　詠九¶
成　年豐穰　世泰平　至治哉　樂無窮　元首聰¶
眀　股肱忠　㴻豐澤　揚清風¶
嘉瑞出　靈應彰　麒麟見　鳯皇翔　醴泉湧　流¶
中唐　嘉禾生　穗盈箱　降繁祉　祚聖皇　承天¶
位　統萬國　受命應期　授聖徳¶
四世重光　宣開洪業　景克昌　文欽眀　徳彌彰¶
<pb:KR2a0015_WYG_022-15b>¶
　肇啓晉邦　流祚無疆¶
泰始建元　鳯皇龍興　龍興伊何　享祚萬乗　奄¶
有八荒　化育黎蒸　圖書既煥　金石有徵　徳光¶
大　道熈隆　被四表　格皇穹　奕奕萬嗣　眀眀¶
顯融　髙朗令終　保兹永祚　與天比崇¶
聖皇君四海　順人應天期　三葉合重光　泰始開¶
洪基　眀曜𠫭日月　功化侔四時　宇宙清且泰¶
<pb:KR2a0015_WYG_022-16a>¶
黎庶咸雍熈　善哉雍熈¶
惟天降命　翼仁佑聖　於穆三皇　載徳彌盛　摠¶
齊璇璣　光統七政　百揆時序　化若神聖　四海¶
同風　興至仁　濟民育物　擬陶均　擬陶均　垂¶
惠潤　皇皇羣賢　峨峩英雋　徳化宣　芬芳播來¶
胤　播來胤　垂後昆　清廟何穆穆　皇極闢四門¶
　皇極闢四門　萬機無不綜　亹亹翼翼　樂不及¶
荒　飢不遑食　大禮既行　樂無極¶
登崑崙　上層城　乗飛龍　升泰清　冠日月　佩¶
<pb:KR2a0015_WYG_022-16b>¶
五星　揚虹蜺　建篲旌　披慶雲　䕃繁榮　覽八¶
極　逰天庭　順天地　和隂陽　序四時　曜三光¶
　張帝紀　正皇綱　播仁風　流惠康　邁洪化¶
振靈威　懐萬方　納九夷　朝閶闔　宴紫㣲　建¶
五旗　羅鐘簴　列四懸　奏韶武　鏗金石　揚旌¶
羽　縱八佾　巴渝舞　詠雅頌　和律呂　于胥樂¶
　樂聖主¶
<pb:KR2a0015_WYG_022-17a>¶
化蕩蕩　清風泄　摠英雄　御俊傑　開宇宙　掃¶
四裔　光緝熈　美聖哲　超百代　揚休烈　流景¶
祚　顯萬世¶
皇皇顯祖　翼世佐時　寧濟六合　受命應期　神¶
武鷹揚　大化咸熈　廓開皇衢　用成帝基¶
光光景皇　無競惟烈　匡時拯俗　休功蓋世　宇¶
宙既康　九域有截　天命降監　啓祚眀哲¶
穆穆烈考　克眀克儁　實天生徳　誕應靈運　肇¶
建帝業　開國有晉　載徳奕世　垂慶洪胤¶
<pb:KR2a0015_WYG_022-17b>¶
眀眀聖帝　龍飛在天　與靈合契　通徳幽玄　仰¶
化青雲　俯育重川　受靈之祐　於萬斯年¶
正旦大㑹王公上夀酒歌(荀朂)¶
踐元辰　延顯融　獻羽觴　祈令終　我皇夀而隆¶
　我皇茂而嵩　本支奮百世　休祚鍾聖躬¶
食舉樂東西廂歌(荀朂)¶
煌煌七曜　重眀交暢　我有嘉賔　是應是貺　邦¶
<pb:KR2a0015_WYG_022-18a>¶
政既圖　接以大饗　人之好我　式遵徳讓¶
賔之初筵　藹藹濟濟　既朝乃宴　以洽百禮　頒¶
以位叙　或庭或陛　登儐台叟　亦有兄弟　胥子¶
陪寮　憲兹度楷　觀頤養正　降福孔偕¶
昔我三后　大業是維　今我聖皇　焜燿前暉　奕¶
世重規　眀照九畿　思輯用光　時罔有違　陟禹¶
之跡　莫不來威　天被顯禄　福履是綏¶
赫矣太祖　克廣眀徳　廓開宇宙　正世立則　變¶
化不經　民無瑕慝　創業垂統　兆我晉國¶
<pb:KR2a0015_WYG_022-18b>¶
烈文伯考　時維帝景　夷險平亂　威而不猛　御¶
衡不迷　皇塗煥景　七徳咸宣　其寧惟永¶
猗歟盛歟　先皇聖文　則天作孚　大哉為君　慎¶
徽五典　帝載是勤　文武發揮　茂建嘉勲　脩已¶
濟治　民用寧殷　懐逺燭幽　玄教氤氲　善世不¶
伐　服事三分　徳博化隆　道冐無垠¶
隆化洋洋　帝命溥將　登我晉道　越惟聖王　龍¶
<pb:KR2a0015_WYG_022-19a>¶
飛革運　臨燾八荒　叡喆欽眀　配蹤虞唐　封建¶
厥福　駿發其祥　三朝習吉　終然允臧　其臧維¶
何　捴彼萬方　元侯列辟　四嶽藩王　時見世享¶
　率兹有常　旅揖在庭　嘉客在堂　宋衛既臻¶
陳留山陽　有賔有使　觀國之光　貢賢納計　獻¶
璧奉璋　保祐命之　申錫無疆¶
振鷺于飛　鴻漸其翼　京邑穆穆　四方是式　無¶
競維人　王綱允勑　君子來朝　言觀其極¶
廙廙大君　民之攸暨　信理天工　惠康不匱　將¶
<pb:KR2a0015_WYG_022-19b>¶
逺不仁　訓以醇粹　幽眀有倫　俊乂在位　九族¶
既睦　庶邦順比　開元布憲　四海鱗萃　協時正¶
統　殊塗同致　厚徳載物　靈心隆貴　敷奏讜言¶
　納以無諱　樹之典象　誨之義類　上教如風¶
下應如卉　一人有慶　羣萌以遂　我后宴喜　令¶
問不墜¶
既宴既喜　翕是萬邦　禮儀卒度　物其有容　晢¶
<pb:KR2a0015_WYG_022-20a>¶
晢庭燎　喤喤鼓鐘　笙磬詠徳　萬舞象功　八音¶
克諧　俗易化從　其和如樂　庶品時邕¶
時邕斌斌　六合同塵　徃我祖宣　威静殊鄰　首¶
定荆楚　遂平燕秦　亹亹文皇　邁徳流仁　爰造¶
草昧　應乾順民　靈瑞告符　休徵響震　天地弗¶
違　以和神人　既禽庸蜀　吳㑹是賔　肅慎率職¶
　楛矢來陳　韓濊進樂　宮徵清鈞　西旅獻獒¶
扶南效珍　蠻裔重譯　玄齒文身　我皇撫之　景¶
命惟新¶
<pb:KR2a0015_WYG_022-20b>¶
愔愔嘉㑹　有聞無聲　清酤既奠　籩豆既升　禮¶
充樂備　簫韶九成　愷樂飲酒　酣而不盈　率土¶
歡豫　邦國以寧　王猷允塞　萬載無傾¶
冬至初嵗小㑹歌(張華)¶
日月不留　四氣回周　節慶代序　萬國同休　庶¶
允羣后　奉夀升朝　我有夀禮　式宴百僚　繁肴¶
綺錯　㫖酒泉渟　笙鏞和奏　磬管流聲　上隆其¶
<pb:KR2a0015_WYG_022-21a>¶
愛　下盡其心　宣其壅滯　訓之徳音　乃宣乃訓¶
　配享交泰　永載仁風　長撫無外¶
宴㑹歌(張華)¶
亹亹我皇　配天垂光　留精日昃　經覽無方　聽¶
朝有暇　延命衆臣　冠蓋雲集　罇俎星陳　肴蒸¶
多品　八珍代變　羽爵無算　究樂極宴　歌者流¶
聲　舞者投袂　動容有節　絲竹並設　宣揚四體¶
　繁手趣摯　懽足發和　酣不忘禮　好樂無荒¶
翼翼濟濟¶
<pb:KR2a0015_WYG_022-21b>¶
命將出征歌(張華)¶
重華隆帝道　戎蠻或不賔　徐夷興有周　鬼方亦¶
違殷　今在盛眀世　寇虐動四垠　豺狼染牙爪¶
羣生號穹旻　元帥統方夏　出車撫涼秦　衆貞必¶
以律　臧否實在人　威信加殊類　疎逖思自親¶
單醪豈有味　挟纊感至仁　武功尚止戈　七徳美¶
安民　逺跡由斯舉　永世無風塵¶
<pb:KR2a0015_WYG_022-22a>¶
勞還師歌(張華)¶
玁狁背天徳　搆亂擾邦畿　戎車震朔野　羣帥贊¶
皇威　將士齊心旅　感義忘其私　積勢如鞹弩¶
赴節如發機　囂聲動山谷　金光曜素暉　揮戈陵¶
勁敵　武歩蹈横屍　鯨鯢皆授首　北土永清夷¶
昔徃冒隆暑　今來白雪霏　征夫信勤瘁　自古詠¶
采薇　收榮於舎爵　燕喜在凱歸¶
中宫所歌(張華)¶
先王統大業　玄化漸八維　儀刑孚萬邦　内訓隆¶
<pb:KR2a0015_WYG_022-22b>¶
壼闈　皇英垂帝典　大雅詠三妃　執徳宣隆教¶
正位理厥機　含章體柔順　帥禮蹈謙祗　螽斯弘¶
慈惠　樛木逮幽微　徽音穆清風　髙義邈不追¶
遺榮參日月　百世仰餘暉¶
宗親㑹歌(張華)¶
族燕眀禮順　餟食序親親　骨肉散不殊　昆弟豈¶
他人　本支篤同慶　棠棣著先民　於皇聖眀后¶
<pb:KR2a0015_WYG_022-23a>¶
天覆弘且仁　降禮崇親戚　旁施協族姻　式宴盡¶
酣娛　飲御備羞珍　和樂既宣洽　上下同懽欣¶
徳教加四海　敦睦被無垠¶
泰始九年光禄大夫荀朂以杜䕫所制律呂校太樂摠¶
章鼓吹八音與律呂乖錯乃制古尺作新律呂以調聲¶
韻事具律歴志律成遂班下太常使太樂摠章鼓吹清¶
商施用朂遂典知樂事啓朝士解音律者共掌之使郭¶
瓊宋識等造正徳大豫二舞其樂章亦張華之所作云¶
正徳舞歌(張華)¶
<pb:KR2a0015_WYG_022-23b>¶
曰皇上天　玄鑒惟光　神器周回　五徳代章　祚¶
命于晉　世有哲王　弘濟區夏　陶甄萬方　大眀¶
垂曜　旁燭無疆　蚩蚩庶類　風徳永康　皇道惟¶
清　禮樂斯經　金石在懸　萬舞在庭　象容表慶¶
　協律被聲　軼武超濩　取節六英　同進退讓¶
化漸無形　太和宣洽　通於幽冥¶
大豫舞歌(張華)¶
<pb:KR2a0015_WYG_022-24a>¶
惟天之命　符運有歸　赫赫大晉　三后重暉　繼¶
眀紹世　光撫九圍　我皇紹期　遂在璇璣　羣生¶
屬命　奄有庶邦　慎徽五典　玄教遐通　萬方同¶
軌　率土咸雍　爰制大豫　宣徳舞功　醇化既穆¶
　王道協隆　仁及草木　惠加昆蟲　億兆夷人¶
恱仰皇風　丕顯大業　永世彌崇¶
荀朂又作新律笛十二枚以調律呂正雅樂正㑹殿庭¶
作之自謂宫商克諧然論者猶謂朂暗解時阮咸妙逹¶
八音論者謂之神解咸常心譏朂新律聲髙以為髙近¶
<pb:KR2a0015_WYG_022-24b>¶
哀思不合中和每公㑹樂作朂意咸謂之不調以為異¶
已乃出咸為始平相後有田父耕於野得周時玉尺朂¶
以校已所治鐘鼓金石絲竹皆短校一米於此伏咸之¶
妙復徵咸歸朂既以新律造二舞次更脩正鐘聲㑹朂¶
薨未竟其業元康三年詔其子藩脩定金石以施郊廟¶
尋值喪亂莫有記之者¶
漢髙祖自蜀漢將定三秦閬中范因率賨人以從帝為¶
<pb:KR2a0015_WYG_022-25a>¶
前鋒及定秦中封因為閬中侯復賨人七姓其俗喜舞¶
髙祖樂其猛銳數觀其舞後使樂人習之閬中有渝水¶
因其所居故名曰巴渝舞舞曲有矛渝本歌曲安弩渝¶
本歌曲安臺本歌曲行辭本歌曲摠四篇其辭既古莫¶
能曉其句度魏初乃使軍謀祭酒王粲改創其辭粲問¶
巴渝帥李管种玉歌曲意試使歌聽之以考校歌曲而¶
為之改為矛渝新福歌曲弩渝新福歌曲安臺新福歌¶
曲行辭新福歌曲行辭以述魏徳黄初三年又改巴渝¶
舞曰昭武舞至景初元年尚書奏考覽三代禮樂遺曲¶
<pb:KR2a0015_WYG_022-25b>¶
據功象徳奏作武始咸熈章斌三舞皆執羽籥及晉又¶
改昭武舞曰宣武舞羽籥舞曰宣文舞咸寧元年詔定¶
祖宗之號而廟樂乃停宣武宣文二舞而同用荀朂所¶
使郭瓊宋識等所造正徳大豫二舞云¶
　晉書卷二十二¶
