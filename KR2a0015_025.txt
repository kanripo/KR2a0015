# -*- mode: mandoku-view -*-
#+TITLE: 晉書
#+DATE: 2018-03-31 09:03:11.858193
#+PROPERTY: ID KR2a0015
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二十五
<pb:KR2a0015_WYG_025-1a>¶
欽定四庫全書¶
　晉書卷二十五¶
唐　太　宗　文　皇　帝　御　撰¶
　志第十五¶
輿服¶
史臣曰昔者乗雲效駕卷領垂衣則黄帝皁衣纁裳放¶
勛彤車白馬叶三微之序舍寅丑之建玄戈玉刃作㑹¶
相暉若乃參旗分景帝車含曜又所以營衛南宫増華¶
北極月令季夏之月命婦官染采頳丹班次各有品章¶
<pb:KR2a0015_WYG_025-1b>¶
矣髙旗有日月之象式視有威儀之選衣兼鞙珮衡載¶
鳴和是以閑邪屏棄不可入也若乃正名百物補緝四¶
維疏懐山之水静傾天之害功尤彰者飾彌煥徳逾盛¶
者服彌尊莫不質良用成其美書曰眀試以功車服以¶
庸禮記曰鸞車有虞氏之路也鉤車夏后氏之路也大¶
路殷路也乗路周路也而韍火山龍以通其意前史以¶
為聖人見鳥獸容貌草木英華始創衣冠而玄黄殊采¶
<pb:KR2a0015_WYG_025-2a>¶
見秋蓬孤轉杓觹旁建乃作輿輪而方圓異則遇物成¶
象觸類興端周因於殷其來已舊成王之㑹壇垂隂雨¶
五方之盛有八十物者焉宗馬鳥旌奚徃不格殷公曹¶
叔此焉低首周禮巾車氏建大赤以朝大白以戎雅制¶
弘多式遵遺範賔入異憲師行殊則是以有嚴有翼用¶
光其武鉤膺鞗革乃暢其文六服之冕五時之路王之¶
常制各有等差逮禮業彫訛人情馳爽諸侯征伐憲度¶
淪亡一紫亂於齊飾長纓混於鄒翫孔子曰君子其學¶
也博其服也鄉若乃豪傑不經庶人干典彯鷸冠於鄭¶
<pb:KR2a0015_WYG_025-2b>¶
伯之門躡珠履於春申之第及秦皇并國攬其餘軌豐¶
貂東至獬豸南來又有玄旗皁旒之制旄頭䍐車之飾¶
冩六王之廷於咸陽北坂車輿之綵各樹其文所謂秦¶
人大備而陳戰國之後車者也及凝脂布網經書咸燼¶
削滅三代以金根為帝軫除棄六冕以袀玄為祭服髙¶
祖入關既因秦制世祖挺英雄之略總文景之資揚霓¶
拂翳皮軒記鼓横汾河而祠后土登甘泉而祭昊天奉¶
<pb:KR2a0015_WYG_025-3a>¶
常獻儀謂之大駕車千乗而騎萬匹至於成帝以幸姬¶
趙飛鷰置屬車間豹尾中又揚雄所謂彏天狼之威弧¶
張曜日之靈旄駢羅列布霧集雲合者也於後王氏擅¶
朝武車常軔赤眉之亂文物無遺建武十三年吳漢平¶
蜀始送葆車輿輦充庭之飾漸以周備眀帝採周官禮¶
記更服衮章天子冠通天而佩玉璽魏眀以黼黻之美¶
有疑於僭於是隨章儐略而損者半焉髙堂隆奏曰改¶
正朔殊徽號者帝王所以神眀其政變民耳目也帝從¶
其議改青龍五年為景初元年服色尚黄從地正也世¶
<pb:KR2a0015_WYG_025-3b>¶
祖武皇帝接天人之貺開典午之基受終之禮皆如唐¶
虞故事晉氏金行而服色尚赤豈有司失其傳歟¶
玉金象革木等路是為五路並天子之法車皆朱班漆¶
輪畫為&KR1017;文三十輻法月之數重轂貳轄以赤油廣八¶
寸長三尺注地繫兩軸頭謂之飛軨金薄繆龍繞之為¶
輿倚較較重為文獸伏軾龍首衘軛左右吉陽筩鸞雀¶
立衡&KR1017;文畫轅及轓青蓋黄為裏謂之黄屋金華施橑¶
<pb:KR2a0015_WYG_025-4a>¶
朱橑二十八以象宿兩箱之後皆玳瑁為鵾翅加以金¶
銀雕飾故世人亦謂之金鵾車斜注旂旗於車之左又¶
加&KR1654;㦸於車之右皆槖而施之&KR1654;㦸韜以黼繡上為¶
字繫大蛙蟆蟠軛長丈餘於㦸之杪以氂牛尾大如斗¶
置左騑馬軛上是為左纛轅皆曲向上取禮緯山車垂¶
句之義言不揉而能自曲¶
玉金象三路各以其物飾車因以為名革者漆革木者¶
漆木其制玉路最尊建太常十有二旒九軔委地畫日¶
月升龍以祀天金路建大旂九旒以㑹萬國之賔亦以¶
<pb:KR2a0015_WYG_025-4b>¶
賜上公及王子母弟象路建大赤通赤無畫所以視朝¶
亦以賜諸侯革路建大白以即戎兵事亦以賜四鎮諸¶
侯木路建大麾以田獵其麾色黒亦以賜藩國玉路駕¶
六黒馬餘四路皆駕四馬馬並以黄金為文髦挿以翟¶
尾象鹿而鏤鍚(鍚在馬面所謂當顱者也)金㚇而方釳(金㚇謂以金㚇為文釳以)¶
(鐵為之其大三寸中央兩頭髙如山形貫中以翟尾而結著之也)繁纓赤罽易茸金就¶
十有二(繁纓馬飾纓馬膺前在如索帬)五路皆有鍚鸞之飾和鈴之響¶
<pb:KR2a0015_WYG_025-5a>¶
鉤膺玉瓖(鉤膺即繁纓也瓖馬帶玦名也)龍輈華轙(輈車轅也頭為龍象轙謂車衡上環)¶
(受鸞者也)朱幩(幩飾也人君以朱纒鑣扇汗以為飾也)法駕行則五路各有所¶
主不俱出臨軒大㑹則陳乗輿車輦旌鼓於其殿庭¶
車坐乗者謂之安車倚乗者謂之立車亦謂之髙車按¶
周禮惟王后有安車也王亦無之自漢已來制乗輿乃¶
有之有青立車青安車赤立車赤安車黄立車黄安車¶
白立車白安車黒立車黒安車合十乗名為五時車俗¶
謂之五帝車天子所御則駕六其餘並駕四建旂十二¶
各如車色立車則正竪其旂安車則邪注駕馬馬亦各¶
<pb:KR2a0015_WYG_025-5b>¶
隨五時之色白馬則朱其尾左右騑驂金㚇鏤鍚黄¶
屋左纛如金根之制行則從後五牛旗平吳後所造以¶
五牛建旗車設五牛青赤在左黄在中白黑在右(竪旗於牛)¶
(背行則使人輿之牛之為義蓋取其負重致逺而安穩也旗常纒不舒所謂徳車結旌也天子親戎則舒謂武)¶
(車綏旌也)¶
金根車駕四馬不建旗幟其上如畫輪車下猶金根之¶
飾耕根車駕四馬建赤旗十有二旒天子親耕所乗者¶
<pb:KR2a0015_WYG_025-6a>¶
也一名芝車一名三蓋車置耒耜於軾上魏景初元年¶
改正朔易服色色尚黄牲用白戎事乗黒首白馬建大¶
赤之旂朝㑹則建大白行殷之時也泰始二年有司奏¶
宜如有虞遵唐故事皆用前代正朔服色其金根耕根¶
車並以建赤旗帝從之¶
輦按自漢以來為人君之乗魏晉御小出即乗之¶
戎車駕四馬天子親戎所乗者也載金鼓羽旂幢翳置¶
弩於軾上其建矛麾悉斜注¶
獵車駕四馬天子校獵所乗也重輞漫輪繆龍繞之一¶
<pb:KR2a0015_WYG_025-6b>¶
名闒㦸車一名蹋猪車魏文帝改名蹋獸車(記云國君不乗奇車)¶
(奇車亦獵車也古天子獵則乗木輅後人代以獵車也)¶
逰車九乗駕四先驅之乗是也¶
雲䍐車駕四¶
皮軒車駕四以獸皮為軒¶
鸞旗車駕四先輅所載也鸞旗者謂析羽旄而編之列¶
繫幢傍也¶
<pb:KR2a0015_WYG_025-7a>¶
建華車駕四凡二乗行則分居左右¶
輕車駕二古之獸車也前後二十乗分居左右輿輪洞¶
朱不巾不蓋建矛㦸麾幢置弩箙於軾上大駕法駕出¶
射聲校尉司馬吏士戰士載以次屬車¶
司南車一名指南車駕四馬其下制如樓三級四角金¶
龍銜羽葆刻木為仙人衣羽衣立車上車雖回運而手¶
常南指大駕出行為先啓之乗¶
記里鼔車駕四形制如司南其中有木人執槌向鼓行¶
一里則打一槌¶
<pb:KR2a0015_WYG_025-7b>¶
羊車一名輦車其上如軺伏兎箱漆畫輪軛武帝時䕶¶
軍羊琇輙乗羊車司隸劉毅糾劾其罪¶
畫輪車駕牛以綵漆畫輪轂故名曰畫輪車上起四夾¶
杖左右開四望緑油幢朱絲絡青交路其上形制事事¶
如輦其下猶如犢車耳古之貴者不乗牛車漢武帝推¶
恩之末諸侯寡弱貧者至乗牛車其後稍見貴之自靈¶
獻以來天子至士遂以為常乗至尊出朝堂舉哀乗之¶
<pb:KR2a0015_WYG_025-8a>¶
屬車一曰副車一曰貳車一曰左車漢因秦制大駕屬¶
車八十一乗行則中央左右分為行¶
法駕屬車三十六乗最後車懸豹尾豹尾以前比之省¶
中屬車皆皁蓋朱裏云¶
御衣車御書車御軺車御藥車皆駕牛陽遂四望繐牕¶
皁輪小形車駕牛¶
象車漢鹵簿最在前武帝太康中平吳後南越獻馴象¶
詔作大車駕之以載黄門鼓吹數十人使越人騎之元¶
正大㑹駕象入庭¶
<pb:KR2a0015_WYG_025-8b>¶
中朝大駕鹵簿¶
先象車鼓吹一部十三人中道¶
次静室令駕一中道式道候二人駕一分左右也¶
次洛陽尉二人騎分左右¶
次洛陽亭長九人赤車駕一分三道各次正二人引¶
次洛陽令皁車駕一中道¶
次河南中部掾中道河橋掾在左功曹史在右並駕一¶
<pb:KR2a0015_WYG_025-9a>¶
次河南尹駕駟㦸吏六人¶
次河南主簿駕一中道¶
次河南主記駕一中道¶
次司隸部河南從事中道都部從事居左别駕從事居¶
右並駕一¶
次司隸校尉駕三㦸吏八人¶
次司隸主簿駕一中道¶
次司隸主記駕一中道¶
次廷尉眀法掾中道五官掾居左功曹史居右並駕一¶
<pb:KR2a0015_WYG_025-9b>¶
次廷尉卿駕駟㦸吏六人¶
次廷尉主簿主記並駕一在左太僕引從如廷尉在中¶
宗正引從如廷尉在右¶
次太常駕駟中道㦸吏六人太常外部掾居左五官掾¶
功曹史居右並駕一¶
次光祿引從中道太常主簿主記居左衛尉引從居右¶
並駕一¶
<pb:KR2a0015_WYG_025-10a>¶
次太尉外督令史駕一中道¶
次西東賊倉户等曹屬並駕一引從¶
次太尉駕駟中道太尉主簿舍人各一人祭酒二人並¶
駕一在左¶
次司徒引從駕駟中道¶
次司空引從駕駟中道三公騎令史㦸各八人鼓吹各¶
一部七人¶
次中䕶軍中道駕駟鹵簿左右各二行㦸楯在外弓矢¶
在内鼓吹一部七人¶
<pb:KR2a0015_WYG_025-10b>¶
次歩兵校尉在左長水校尉在右並駕一各鹵簿左右¶
二行㦸楯在外刀楯在内鼓吹各一部七人¶
次射聲校尉在左翊軍校尉在右並駕一各鹵簿左右¶
各二行㦸楯在外刀楯在内鼓吹各一部七人¶
次驍騎將軍在左游擊將軍在右並駕一皆鹵簿左右¶
引各二行㦸楯在外刀楯在内鼓吹各一部七人¶
騎隊五在左五在右隊各五十四命中督二人分領左¶
<pb:KR2a0015_WYG_025-11a>¶
右各有㦸吏二人麾幢獨揭鼔在隊前¶
次左將軍在左前將軍在右並駕一皆鹵簿左右各二¶
行㦸楯在外刀楯在内鼓吹各一部七人¶
次黄門麾騎中道¶
次黄門前部鼔吹左右各一部十三人駕駟八校尉佐¶
仗左右各四行外大㦸楯¶
次九尺楯¶
次弓矢次弩並熊渠佽飛督領之¶
次司南車駕駟中道　　䕶駕御史騎夾左右¶
<pb:KR2a0015_WYG_025-11b>¶
次謁者僕射駕駟中道¶
次御史中丞駕一中道¶
次武賁中郎將騎中道¶
次九㳺車中道武剛車夾左右並駕駟¶
次雲䍐車駕駟中道¶
次闒㦸車駕駟中道長㦸邪偃向後¶
次皮軒車駕駟中道¶
<pb:KR2a0015_WYG_025-12a>¶
次鸞旗車中道建華車分左右並駕駟¶
次䕶駕尚書郎三人都官郎中道駕部在左中兵在右¶
並騎又有䕶駕尚書一人騎督攝前後無常¶
次相風中道¶
次司馬督在前中道左右各司馬史三人引仗左右各¶
六行外大㦸楯二行¶
次九尺楯　　　　　　次刀楯¶
次弓矢　　　　　　　次弩¶
次五時車左右有遮列騎¶
<pb:KR2a0015_WYG_025-12b>¶
次典兵中郎中道督攝前却無常¶
左殿中御史右殿中監並騎¶
次髙蓋中道左罼右䍐¶
次御史中道左右節郎各四人¶
次華蓋中道¶
次殿中司馬中道殿中都尉在左殿中校尉在右左右¶
各四行¶
<pb:KR2a0015_WYG_025-13a>¶
細楯一行在弩内又殿中司馬一行殿中都尉一行殿¶
中校尉一行¶
次鼓中道¶
次金根車駕六馬中道¶
太僕卿大將軍叅乗左右又各増三行為九行¶
司馬史九人引大㦸楯二行九尺楯一行刀楯一行由¶
基一行細弩一行跡禽一行椎斧一行力人刀楯一行¶
連細楯殿中司馬殿中都尉殿中校尉為左右各十二¶
行¶
<pb:KR2a0015_WYG_025-13b>¶
金根車建青旂十二左將軍騎在左右將軍騎在右殿¶
中將軍持鑿&KR2097;斧夾車車後衣書主職歩從六行合左¶
右三十二行¶
次曲華蓋中道侍中散騎常侍黄門侍郎並騎分左右¶
次黄鉞車駕一在左御麾騎在右¶
次相風中道¶
次中書監騎左秘書監騎右¶
<pb:KR2a0015_WYG_025-14a>¶
次殿中御史騎左殿中監騎右¶
次五牛旗赤青在左黄在中白黒在右¶
次大輦中道太官令丞在左太醫令丞在右¶
次金根車駕駟不建旗¶
次青立車　　　　　　次青安車¶
次赤立車　　　　　　次赤安車¶
次黄立車　　　　　　次黄安車¶
次白立車　　　　　　次白安車¶
次黒立車　　　　　　次黒安車合十乗並駕駟建¶
<pb:KR2a0015_WYG_025-14b>¶
旗十二如車色立車正竪旗安車邪拖之¶
次蹋猪車駕駟中道無旗¶
次耕根車駕駟中道赤旗十二熊渠督左佽飛督右¶
次御軺車　　　　　　次御四望車¶
次御衣車　　　　　　次御書車¶
次御藥車並駕牛中道¶
次尚書令在左尚書僕射在右¶
<pb:KR2a0015_WYG_025-15a>¶
又尚書郎六人分次左右並駕¶
又治書侍御史二人分左右又侍御史二人分次左右¶
又蘭臺令史分次左右並駕¶
次豹尾車駕一¶
自豹尾車後而鹵簿盡矣但以神弩二十張夾道至後¶
部鼓吹其五張神弩置一將左右各二將¶
次輕車二十乗左右分駕¶
次流蘇馬六十匹¶
次金鉞車駕三中道左右䕶駕尚書郎并令史並騎各¶
<pb:KR2a0015_WYG_025-15b>¶
一人¶
次金鉦車駕三中道左右䕶駕侍御史并令史等並騎¶
各一人¶
次黄門後部鼓吹左右各十三人¶
次㦸鼓車駕牛二乗分左右¶
次左大鴻臚外部掾右五官掾功曹史並駕¶
次大鴻臚駕駟鉞吏六人¶
<pb:KR2a0015_WYG_025-16a>¶
次大農引從中道左大鴻臚主簿主記右少司府引從¶
次三卿並騎吏四人鈴下二人執馬鞭辟車六人執方¶
扇羽林郎十人朱衣¶
次領軍將軍中道鹵簿左右各二行九尺楯在外弓矢¶
在内鼓吹如䕶軍¶
次後軍將軍在左右將軍在右各鹵簿鼓吹如左軍前¶
軍¶
次越騎校尉在左屯騎校尉在右各鹵簿鼔吹如歩兵¶
射聲¶
<pb:KR2a0015_WYG_025-16b>¶
次領䕶驍騎游軍校尉皆騎吏四人乗馬夾道都督兵¶
曹各一人乗馬在中騎將軍四人騎校鞉角金鼔鈴下¶
信幡軍校並駕一功曹史主簿並騎從扇幢麾各一¶
騎鼓吹一部七騎¶
次領䕶軍加大車斧五官掾騎從¶
次騎十隊隊各五十匹將一人持幢一人鞉一人並騎¶
在前督戰伯長各一人並騎在後羽林騎督幽州突騎¶
<pb:KR2a0015_WYG_025-17a>¶
督分領之郎簿十隊隊各五十人絳袍將一人騎鞉角¶
各一人在前督戰伯長各一人歩在後騎皆持矟¶
次大㦸一隊九尺楯一隊刀楯一隊弓一隊弩一隊隊¶
各五十人黒袴褶將一人騎校鞉角各一人歩在前督¶
戰伯長各一人歩在後金顔督將并領之¶
皇太子安車駕三左右騑朱班輪倚獸較伏鹿軾九旒¶
畫降龍青蓋金華蚤二十八枚黒&KR1017;文畫幡文輈黄金¶
塗五采亦謂之鸞路非法駕則乗畫輪車上開四望緑¶
油幢朱絲繩絡兩箱裏飾以金錦黄金塗五采其副車¶
<pb:KR2a0015_WYG_025-17b>¶
三乗形制如所乗但不畫輪耳¶
王青蓋車皇孫緑蓋車並駕三左右騑¶
雲母車以雲母飾犢車臣下不得乗以賜王公耳¶
皁輪車駕駟牛形制猶如犢車但皁漆輪轂上加青油¶
幢朱絲䋲絡諸王三公有勲徳者特加之¶
位至公或四望三望夾望車油幢車駕牛形制如皁輪¶
但不漆轂耳王公大臣有勲徳者特給之¶
<pb:KR2a0015_WYG_025-18a>¶
通幔車駕牛猶如今犢車制但舉其幔通覆車上也諸¶
王三公並乗之¶
諸公給朝車駕四安車黒耳駕三各一乗皁輪犢車各¶
一乗自祭酒掾屬以下及令史皆皁零辟朝服其武官¶
公又别給大車¶
特進及車騎將軍驃騎將軍以下諸大將軍不開府非¶
持節都督者給安車黒耳駕二軺車施耳後户一乗¶
三公九卿中二千石二千石河南尹謁者僕射郊廟眀¶
堂法出皆大車立乗駕駟前後導從大車駕二右騑他¶
<pb:KR2a0015_WYG_025-18b>¶
出乗安車其去位致仕告老賜安車駟馬¶
郡縣公侯安車駕二右騑皆朱班輪倚鹿較伏熊軾黒¶
緇皁繒蓋¶
公旗旂八旒侯七旒卿五旒皆畫降龍¶
中二千石二千石皆皁蓋朱兩轓銅五采駕二中二千¶
石以上右騑千石六百石朱左轓車轓長六尺下屈廣¶
八寸上業廣尺二寸九丈十二初後謙一寸若月初生¶
<pb:KR2a0015_WYG_025-19a>¶
示不敢自滿也¶
王公之世子攝命理國者安車駕三旗旂七旒其封侯¶
之世子五旒¶
太康四年制依漢故事給九卿朝車駕四及安車各一¶
乗八年詔諸尚書軍校加侍中常侍者皆給傳事乗軺¶
車給劒得入殿省中與侍臣升降相隨¶
大使車立乗駕四赤帷裳騶騎導從(舊公卿二千石郊廟上陵從駕乗大)¶
(使車他出乗安車也)¶
小使車不立乗駕四輕車之流也蘭輿皆朱赤轂赤屏¶
<pb:KR2a0015_WYG_025-19b>¶
泥白蓋赤帷裳從騶騎四十人又别有小使車赤轂皁¶
蓋追捕考桉有所執取者之所乗也凡諸使車皆朱班¶
輪赤衡軛¶
追鋒車去小平蓋加通幰如軺車駕二追鋒之名蓋取¶
其迅速也施於戎陣之間是為傳乗¶
軺車古之時軍車也一馬曰軺車二馬曰軺傳漢世貴¶
輜軿而賤軺車魏晉重軺車而賤輜軿三品將軍以上¶
<pb:KR2a0015_WYG_025-20a>¶
尚書令軺車黒耳有後户僕射但有後户無耳並皁輪¶
尚書及四品將軍則無後户漆轂輪其中書監令如僕¶
射侍中黄門散騎初拜及謁陵廟亦得乗之¶
皇太后皇后法駕乗重翟羽蓋金根車駕青輅青帷裳¶
雲&KR1017;畫轅黄金塗五采蓋爪施金華駕三左右騑其廟¶
見小駕則乗紫罽軿車雲&KR1017;畫輈黄金塗五采駕三非¶
法駕則皇太后乗輦皇后乗畫輪車皇后先蠶乗油畫¶
雲母安車駕六騩馬(騩淺黑色)油畫兩轅安車駕五騩馬為¶
副又金薄石山軿紫絳罽軿車皆駕三騩馬為副女旄¶
<pb:KR2a0015_WYG_025-20b>¶
頭十二人持&KR1654;㦸二人共載安車儷駕女尚輦十二人¶
乗輜車儷駕女長御八人乗安車儷駕三夫人油軿車¶
駕兩馬左騑其貴人駕節畫輈三夫人助蠶乗青交路¶
安車駕三皆以紫絳罽軿車九嬪世婦乗軿車駕三¶
長公主赤罽軿車駕兩馬公主王太妃王妃皆油軿車¶
駕兩馬右騑公主油畫安車駕三青交路以紫絳罽軿¶
車駕三為副王太妃三夫人亦如之公主助蠶乗油畫¶
<pb:KR2a0015_WYG_025-21a>¶
安車駕三公主有先置者乗青交路安車駕三¶
諸王妃公太夫人夫人縣鄉君諸郡公侯特進夫人助¶
蠶乗皁交路安車駕三¶
諸侯監國世子之世婦侍中常侍尚書中書監令卿校¶
世婦命婦助蠶乗皁交路安車儷駕¶
郡縣公侯中二千石二千石夫人㑹朝及蠶各乗其夫¶
之安車皆右騑皁交路皁帷裳自非公㑹則不得乗朝¶
車止乗漆布輜軿銅五采而已¶
王妃特進夫人封郡君安車駕三皁交路封縣鄉君油¶
<pb:KR2a0015_WYG_025-21b>¶
軿車駕兩馬右騑¶
自過江之後舊章多缺元帝踐極始造大路戎路各一¶
皆即古金根之制也無復充庭之儀至於郊祀大事則¶
權飾餘車以周用六師親征則用戎路去其蓋而乗之¶
屬車但五乗而已加緑油幢朱絲絡飾青交路黄金塗¶
五采其輪轂猶素兩箱無金錦之飾其一車又是軺車¶
舊儀天子所乗駕六是時無復六馬之乗五路皆駕四¶
<pb:KR2a0015_WYG_025-22a>¶
而已同用黒是為玄牡無復五時車有事則權以馬車¶
代之建旗其上其後但以五色木牛象五時車竪旗於¶
牛背行則使人輿之牛之義蓋取其負重致逺安而穩¶
也旗常纒而不舒斾所謂徳車結旌者也惟天子親戎¶
五旗舒斾所謂武車綏旌者也指南車過江亡失及義¶
熈五年劉裕屠廣固始復獲焉乃使工人張綱補緝周¶
用十三年裕定關中又獲司南記里諸車制度始備其¶
輦過江亦亡制度太元中謝安率意造焉及破苻堅於¶
淮上獲京都舊輦形制無差大小如一時人服其精記¶
<pb:KR2a0015_WYG_025-22b>¶
義熈五年劉裕執慕容超獲金鉦輦豹尾舊式猶存¶
元帝太興三年皇太子釋奠制曰今草創未有髙車可¶
乗安車也太元中東宫建乗路有青赤旂致疑徐邈議¶
太子既不備五路赤旂宜省漢制太子鸞路皆以安車¶
為名自晉過江禮儀疎舛王公已下車服卑雜惟有東¶
宫禮秩崇異上次辰極下納侯王而安帝為皇太子乗¶
石山安車制如金路義不經見事無所出¶
<pb:KR2a0015_WYG_025-23a>¶
中宫初建及祀先蠶皆用法駕太僕妻御大將軍妻㕘¶
乗侍中妻陪乗丹陽尹建康令及公卿之妻奉引各乗¶
其夫車服多以宫人權領其職¶
周禮弁師掌六冕司服掌六服自后王之制爰及庶人¶
各有等差及秦變古制郊祭之服皆以袀玄舊法掃地¶
盡矣漢承秦弊西京二百餘年猶未能有所制立及中¶
興後眀帝乃始採周官禮記尚書及諸儒記說還備衮¶
冕之服天子車乗冠服從歐陽氏說公卿以下從大小¶
夏侯氏說始制天子三公九卿特進之服侍祠天地眀¶
<pb:KR2a0015_WYG_025-23b>¶
堂皆冠旒冕兼五冕之制一服而已天子備十二章三¶
公諸侯用山龍九章九卿以下用華蟲七章皆具五采¶
魏眀帝以公卿衮衣黼黻之飾疑於至尊多所減損始¶
制天子服刺繡文公卿服織成文及晉受命遵而無改¶
天子郊祀天地眀堂宗廟元㑹臨軒介幘通天冠平冕¶
冕皁表朱綠裏廣七寸長二尺二寸加於通天冠上前¶
圓後方垂白玉珠十有二旒以朱組為纓無緌佩白玉¶
<pb:KR2a0015_WYG_025-24a>¶
垂珠黄大旒綬黄赤縹紺四采衣皁上絳下前三幅後¶
四幅衣畫而裳繡為日月星辰山龍華蟲藻火粉米黼¶
黻之象凡十二章素帶廣四寸朱裏以朱緑裨飾其側¶
中衣以絳縁其領袖赤皮為韍絳袴袜赤舄未加元服¶
者空頂介幘其釋奠先聖則皁紗袍絳緣中衣絳袴袜¶
黒舄其臨軒亦衮冕也其朝服通天冠髙九寸金博山¶
顔黑介幘絳紗袍皁緣中衣其拜陵黒介幘單衣其雜¶
服有青赤黄白緗黒色介幘五色紗袍五梁進賢冠逺¶
逰冠平上幘武冠其素服白幍單衣後漢以來天子之¶
<pb:KR2a0015_WYG_025-24b>¶
冕前後旒用真白玉珠魏眀帝好婦人之飾改以珊瑚¶
珠晉初仍舊不改及過江服章多闕而冕飾以翡翠珊¶
瑚雜珠侍中顧和奏舊禮冕十二旒用白玉珠今美玉¶
難得不能備可用白璇珠從之¶
通天冠本秦制髙九寸正竪頂少斜却乃直下鐵為卷¶
梁前有展筩冠前加金博山述乗輿所常服也¶
平冕王公卿助祭於郊廟服之王公八旒卿七旒以組¶
<pb:KR2a0015_WYG_025-25a>¶
為纓色如其綬王公衣山龍以下九章卿衣華蟲以下¶
七章¶
逺逰冠傅玄云秦冠也似通天而前無山述有展筩横¶
于冠前皇太子及王者後帝之兄弟帝之子封郡王者¶
服之諸王加官者自服其官之冠服惟太子及王者後¶
常冠焉太子則以翠羽為緌綴以白珠其餘但青絲而¶
已¶
緇布冠蔡邕云即委貌冠也太古冠布齊則緇之緇布¶
冠始冠之冠也其制有四形一似武冠又一似進賢其¶
<pb:KR2a0015_WYG_025-25b>¶
一上方其下如幘顔其一刺上而方下¶
行鄉射禮則公卿委貌冠以皁絹為之形如覆杯與皮¶
弁同制長七寸髙四寸衣黒而裳素其中衣以皁緣領¶
袖其執事之人皮弁以鹿皮為之¶
進賢冠古緇布遺象也斯蓋文儒者之服前髙七寸後¶
髙三寸長八寸有五梁三梁二梁一梁人主元服始加¶
緇布則冠五梁進賢三公及封郡公縣公郡侯縣侯鄉¶
<pb:KR2a0015_WYG_025-26a>¶
亭侯則冠三梁卿大夫八座尚書關中内侯二千石及¶
千石以上則冠兩梁中書郎秘書丞郎著作郎尚書丞¶
郎太子洗馬舍人六百石以下至于令史門郎小吏並¶
冠一梁漢建初中太官令冠兩梁親省御膳為重也博¶
士兩梁崇儒也宗室劉氏亦得兩梁冠示加服也¶
武冠一名武弁一名大冠一名繁冠一名建冠一名籠¶
冠即古之惠文冠或曰趙惠文王所造因以為名亦云¶
惠者蟪也其冠文輕細如蟬翼故名惠文或云齊人見¶
千嵗涸澤之神名曰慶忌冠大冠乗小車好疾馳因象¶
<pb:KR2a0015_WYG_025-26b>¶
其冠而服焉漢幸臣閎儒為侍中皆服大冠天子元服¶
亦先加大冠左右侍臣及諸將軍武官通服之侍中常¶
侍則加金鐺附蟬為飾插以貂毛黄金為竿侍中揷左¶
常侍插右胡廣曰昔趙武靈王為胡服以金貂飾首秦¶
滅趙以其君冠賜侍臣應劭漢官云說者以為金取剛¶
强百鍊不耗蟬居髙飲清口在掖下貂内勁悍而外柔¶
縟又以蟬取清髙飲露而不食貂則紫蔚柔潤而毛采¶
<pb:KR2a0015_WYG_025-27a>¶
不彰灼金則貴其寶瑩於義亦有所取或以為北土多¶
寒胡人常以貂皮温額後世效此遂以附冠漢貂用赤¶
黒色王莽用黄貂各附服色所尚也¶
髙山冠一名側注髙九寸鐵為卷梁制似通天頂直豎¶
不斜却無山述展筩髙山者詩云髙山仰止取其矜莊¶
賔逺者也中外官謁者謁者僕射所服胡廣曰髙山齊¶
王冠也傳曰桓公好髙冠大帶秦滅齊以其君冠賜謁¶
者近臣應劭曰髙山今法冠也秦行人使官亦服之而¶
漢官儀云乗輿冠髙山之冠飛翮之纓然則天子亦有¶
<pb:KR2a0015_WYG_025-27b>¶
時服焉傅子曰魏眀帝以其制似通天逺逰故改令卑¶
下¶
法冠一名柱後或謂之獬豸冠髙五寸以縰為展筩鐵¶
為柱卷取其不曲撓也侍御史廷尉正監平凡執法官¶
皆服之或謂獬豸神羊能觸邪佞異物志云北荒之中¶
有獸名獬豸一角性别曲直見人鬭觸不直者聞人争¶
咋不正者楚王嘗獲此獸因象其形以制衣冠胡廣曰¶
<pb:KR2a0015_WYG_025-28a>¶
春秋左氏傳晉侯觀于軍府見鍾儀曰南冠而縶者誰¶
也南冠即楚冠秦滅楚以其冠服賜執法臣也¶
長冠一名齊冠髙七寸廣三寸漆纚為之間如版以竹¶
為裏漢髙祖微時以竹皮為此冠其世因謂劉氏冠後¶
除竹用漆纚司馬彪曰長冠蓋楚制人間或謂之鵲尾¶
冠非也救日蝕則服長冠而祠宗廟諸祀冠之此髙祖¶
所造後世以為祭服尊敬之至也¶
建華冠以鐵為柱卷貫大銅珠九枚古用雜木珠原憲¶
所冠華冠是也又春秋左氏傳鄭子臧好聚鷸冠謂建¶
<pb:KR2a0015_WYG_025-28b>¶
華是也祀天地五郊眀堂舞人服之漢髙命舞樂人所¶
服¶
方山冠其制似進賢鄧展曰方山冠以五采縠為之漢¶
天子八佾五行樂人所服冠衣各如其行方之色而舞¶
焉¶
巧士冠前髙七寸要後相通直堅此冠不常用漢氏惟¶
郊天黄門從官四人冠之在鹵簿中夾乗輿車前以備¶
<pb:KR2a0015_WYG_025-29a>¶
宦者四星或云掃除從官所服¶
却非冠髙五寸制似長冠宫殿門吏僕射冠之負赤幡¶
青翅燕尾諸僕射幡皆如之¶
却敵冠前髙四寸通長四寸後髙三寸制似進賢凡當¶
殿門衛士服之¶
樊噲冠廣九寸髙七寸前後出各四寸制似平冕昔楚¶
漢㑹於鴻門項籍圖危髙祖樊噲常持鐵楯聞急乃裂¶
裳苞楯戴以為冠排入羽營因數羽罪漢王乗間得出¶
後人壯其意乃制冠象焉凡殿門司馬衛士服之¶
<pb:KR2a0015_WYG_025-29b>¶
衛氏冠前圓吳制差池四重趙武靈王好服之或曰楚¶
莊王復讐冠也¶
鶡冠加雙鶡尾竪揷兩邊鶡鳥名也形類鷂而微黒性¶
果勇其鬭到死乃止上黨貢之趙武靈王以表顯壯士¶
至秦漢猶施之武人¶
皮弁以鹿皮淺毛黄白色者為之禮王皮弁㑹五采玉¶
&KR0722;象邸玉笄謂之合為弁其縫中名曰㑹以采玉朱為¶
<pb:KR2a0015_WYG_025-30a>¶
&KR0722;&KR0722;結也天子五采諸侯三采(邸冠下抵也象骨為之音帝也)天子則¶
縫十二公侯伯七子男五孤四卿大夫三¶
韋弁制似皮弁頂上尖韎草染之色如淺絳¶
爵弁一名廣冕髙八寸長二寸如爵形前小後大増其¶
上如爵頭色有收持笄所謂夏收殷哻者也祠天地五¶
郊眀堂翹舞樂人服之¶
幘者古賤人不冠者之服也漢元帝額有壯髮始引幘¶
服之王莽頂秃又加其屋也漢注曰冠進賢者宜長耳¶
今介幘也冠惠文者宜短耳今平上幘也始時各隨所¶
<pb:KR2a0015_WYG_025-30b>¶
宜遂因冠為别介幘服文吏平上幘服武官也童子幘¶
無屋者示不成人也又有納言幘幘後收又一重方三¶
寸又有赤幘騎吏武吏乗輿鼓吹所服救日蝕文武官¶
皆免冠著幘對朝服示武威也¶
漢儀立秋日獵服緗幘及江左哀帝從博士曹弘之等¶
議立秋御讀令改用素白㡊按漢末王公名士多委王¶
服以幅巾為雅是以袁紹崔鈞之徒雖為將帥皆著縑¶
<pb:KR2a0015_WYG_025-31a>¶
巾魏武以天下凶荒資財乏匱擬古皮弁裁縑帛以為¶
㡊合乎簡易隨時之義以色别其貴賤本施軍飾非為¶
國容也徐爰曰俗說幍本未有岐荀文若巾之行觸樹¶
枝成岐謂之為善因而弗改今通以為慶弔服¶
巾以葛為之形如幍而横著之古尊卑共服也故漢末¶
妖賊以黄為巾世謂黄巾賊¶
帽名猶冠也義取於蒙覆其首其本纚也古者冠無幘¶
冠下有纚以繒為之後世施幘於冠因或裁纓為帽自¶
乗輿宴居下至庻人無爵者皆服之成帝咸和九年制¶
<pb:KR2a0015_WYG_025-31b>¶
聽尚書八座丞郎門下三省侍官乗車白㡊低幃出入¶
掖門又二宫直官著烏紗㡊然則徃徃士人宴居皆著¶
㡊矣時江左時野人已著帽人士亦徃徃而然但其頂¶
圓耳後乃髙其屋云¶
漢制自天子至于百官無不佩劍其後惟朝帶劎晉世¶
始代之以木貴者猶用玉首賤者亦用蚌金銀玳瑁為¶
雕飾¶
<pb:KR2a0015_WYG_025-32a>¶
巾魏武以天下凶荒資財乏匱擬古皮弁裁縑帛以為¶
㡊合乎簡易隨時之義以色别其貴賤本施軍飾非為¶
國容也徐爰曰俗說幍本未有岐荀文若巾之行觸樹¶
枝成岐謂之為善因而弗改今通以為慶弔服¶
巾以葛為之形如幍而横著之古尊卑共服也故漢末¶
妖賊以黄為巾世謂黄巾賊¶
帽名猶冠也義取於蒙覆其首其本纚也古者冠無幘¶
冠下有纚以繒為之後世施幘於冠因或裁纓為帽自¶
乗輿宴居下至庻人無爵者皆服之成帝咸和九年制¶
<pb:KR2a0015_WYG_025-32b>¶
聽尚書八座丞郎門下三省侍官乗車白㡊低幃出入¶
掖門又二宫直官著烏紗㡊然則徃徃士人宴居皆著¶
㡊矣時江左時野人已著帽人士亦徃徃而然但其頂¶
圓耳後乃髙其屋云¶
漢制自天子至于百官無不佩劍其後惟朝帶劎晉世¶
始代之以木貴者猶用玉首賤者亦用蚌金銀玳瑁為¶
雕飾¶
<pb:KR2a0015_WYG_025-33a>¶
腰有絡帶以代鞶中官紫標外官絳標又有纂嚴戎服¶
而不綴標行留文武悉同其畋獵巡幸則惟從官戎服¶
帶鞶革文官不下纓武官服冠¶
漢制一嵗五郊天子與執事者所服各如方色百官不¶
執事者服常服絳衣以從魏秘書監秦静曰漢氏承秦¶
改六冕之制但玄冠絳衣而已魏已來名為五時朝服¶
又有四時朝服又有朝服自皇太子已下隨官受給百¶
官雖服五時朝服據今止給四時朝服闕秋服三年一¶
易¶
<pb:KR2a0015_WYG_025-33b>¶
諸假印綬而官不給鞶囊者得自具作其但假印不假¶
綬者不得佩綬鞶古制也漢世著鞶囊者側在腰間或¶
謂之傍囊或謂之綬囊然則以紫囊盛綬也或盛或散¶
各有其時¶
笏古者貴賤皆執笏其有事則搢之於腰帶所謂搢紳¶
之士者搢笏而垂紳帶也紳垂長三尺笏者有事則書¶
之故常簪筆今之白筆是其遺象三臺五省二品文官¶
<pb:KR2a0015_WYG_025-34a>¶
簪之王公侯伯子男卿尹及武官不簪加内侍位者乃¶
簪之手版即古笏矣尚書令僕射尚書手版頭復有白¶
筆以紫皮褁之名曰笏¶
皇太子金璽龜鈕朱黄綬四采赤黄縹紺給五時朝服¶
逺逰冠介幘翠緌佩瑜玉垂組朱衣絳紗襮皁縁白紗¶
其中衣白曲領帶劍火珠素首華帶玉鉤燮獸頭鞶囊¶
其大小㑹祠宗廟朔望五日還朝皆朝服常還上宫則¶
朱服預上宫正㑹則於殿下脫劍舄又有三梁進賢冠¶
其侍祀則平冕九旈衮衣九章白紗絳縁中單絳繒韠¶
<pb:KR2a0015_WYG_025-34b>¶
采畫織成衮帶金辟邪首紫綠二色帶采畫廣領曲領¶
各一赤舄絳袜若講則著介幘單衣釋奠則逺逰冠玄¶
朝服絳縁中單絳袴袜玄舄若未加元服則中舍人執¶
冕從介幘單衣玄服¶
諸王金璽龜鈕纁朱綬四采朱黄縹紺五時朝服逺逰¶
冠介幘亦有三梁進賢冠朱衣絳紗襮皁縁中衣表素¶
革帶黒舄佩山玄玉垂組大帶若加餘官則服其加官¶
<pb:KR2a0015_WYG_025-35a>¶
之服也¶
皇后謁廟其服皁上皁下親蠶則青上縹下皆深衣制¶
隱領袖縁以條首飾則假髻歩揺俗謂之珠松是也簪¶
珥歩揺以黄金為山題貫白珠為支相繆八爵九華熊¶
獸赤羆天鹿辟邪南山豐大特六獸諸爵獸皆以翡翠¶
為毛羽金題白珠璫繞以翡翠為華元康六年詔曰魏¶
以來皇后蠶服皆以文繡非古義也今宜純服青以為¶
永制¶
貴人夫人貴嬪是為三夫人皆金章紫綬章文曰貴人¶
<pb:KR2a0015_WYG_025-35b>¶
夫人貴嬪之章佩于寘玉¶
淑妃淑媛淑儀脩華脩容脩儀婕妤容華充華是為九¶
嬪銀印青綬佩采瓄玉貴人貴嬪夫人助蠶服純縹為¶
上與下皆深衣制太平髻七䥖蔽髻黒玳瑁又加簪珥¶
九嬪及公主夫人五䥖世婦三䥖助蠶之義自古而然¶
矣¶
皇太子妃金璽龜鈕纁朱綬佩瑜玉¶
<pb:KR2a0015_WYG_025-36a>¶
諸王太妃妃諸長公主公主封君金印紫綬佩山玄玉¶
長公主公主見會太平髻七䥖蔽髻其長公主得有歩¶
揺皆有簪珥衣服同制自公主封君以上皆帶綬以綵¶
組為緄帶各如其綬色金辟邪首為帶玦¶
郡公侯縣公侯太夫人夫人銀印青綬佩水蒼玉其特¶
加乃金紫¶
公特進侯卿校世婦中二千石二千石夫人紺繒幗黄¶
金龍首銜白珠魚湏擿長一尺為簪簪珥入廟佐祭者¶
皁絹上下助蠶者縹絹上下皆深衣制緣自二千石夫¶
<pb:KR2a0015_WYG_025-36b>¶
人以上至皇后皆以蠶衣為朝服¶
　晉書卷二十五¶
<pb:KR2a0015_WYG_025-37a>¶
　晉書卷二十五考證¶
輿服志繫兩軸頭謂之飛軨金薄繆龍繞之○各本脫¶
　繞字今從下獵車重輞漫輪繆龍繞之増正¶
上為字○(臣龍官)按當作但音義作是自唐¶
　以來相沿久矣¶
　晉書卷二十五考證¶
<pb:KR2a0015_WYG_025-37b>¶
