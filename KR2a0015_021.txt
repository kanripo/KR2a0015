# -*- mode: mandoku-view -*-
#+TITLE: 晉書
#+DATE: 2018-03-31 09:03:11.820151
#+PROPERTY: ID KR2a0015
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二十一
<pb:KR2a0015_WYG_021-1a>¶
欽定四庫全書¶
　晉書卷二十一¶
唐　太　宗　文　皇　帝　御　撰¶
　志第十一¶
禮下¶
五禮之别三曰賔葢朝宗覲遇㑹同之制是也自周以¶
下其禮彌繁自秦滅學之後舊典殘缺漢興始使叔孫¶
通制禮叅用先代之儀然亦徃徃改異焉漢儀有正㑹¶
禮正旦夜漏未盡七刻鐘鳴受賀公侯以下執䞇来庭¶
<pb:KR2a0015_WYG_021-1b>¶
二千石以上升殿稱萬嵗然後作樂宴饗魏武帝都鄴¶
正㑹文昌殿用漢儀又設百華燈晉氏受命武帝更定¶
元㑹儀咸寜注是也傅玄元㑹賦曰考夏后之遺訓綜¶
殷周之典藝採秦漢之舊儀定元正之嘉㑹此則兼採¶
衆代可知矣¶
咸寜注先正一日有司各宿設夜漏未盡十刻羣臣集¶
到庭燎起火上賀起謁報又賀皇后還從雲龍東中華¶
<pb:KR2a0015_WYG_021-2a>¶
門入詣柬閣下便坐漏未盡七刻百官及受贄郎官以¶
下至計吏皆入立其次其陛衛者如臨軒儀漏未盡五¶
刻謁者僕射大鴻臚各各奏羣臣就位定漏盡侍中奏¶
外辦皇帝出鐘鼓作百官皆拜伏太常導皇帝升御坐¶
鐘鼓止百官起大鴻臚跪奏請朝賀掌禮郎讚皇帝延¶
王登大鴻臚跪讃藩王臣某䓁奉白璧各一再拜賀太¶
常報王悉登謁者引上殿當御坐皇帝興王再拜皇帝¶
坐復再拜跪置璧御坐前復再拜成禮訖謁者引下殿¶
還故位掌禮郎讃皇帝延太尉䓁於是公特進匈奴南¶
<pb:KR2a0015_WYG_021-2b>¶
單于金紫将軍當大鴻臚西中二千石二千石千石六¶
百石當大行令西皆北面伏鴻臚跪讃太尉中二千石¶
等奉璧皮帛羔鴈雉再拜賀太常讃皇帝延公䓁登掌¶
禮引公至金紫将軍上殿皇帝興皆再拜皇帝坐又再¶
拜跪置璧皮帛御坐前復再拜成禮訖謁者引下殿還¶
故位公置璧成禮時大行令並讃殿下中二千石以下¶
同成禮訖以贄授䞇郎郎以璧帛付諸謁者羔鴈雉付¶
<pb:KR2a0015_WYG_021-3a>¶
太官太樂令跪奏雅樂樂以次作乗黄令乃出車皇帝¶
罷入百官皆坐晝漏上水六刻諸蠻夷胡客以次入皆¶
再拜訖坐御入後三刻又出鐘鼓作謁者僕射跪奏請¶
羣臣上謁者引王公二千石上殿千石六百石停夲位¶
謁者引王詣樽酌夀酒跪授侍中侍中跪置御坐前王¶
還王自酌置位前謁者跪奏藩王臣某䒭奉觴再拜上¶
千萬嵗四廂樂作百官再拜已飲又再拜謁者引王䓁¶
還夲位陛下者傳就席羣臣皆跪諾侍中中書令尚書¶
令各於殿上上夀酒登歌樂升太官又行御酒御酒升¶
<pb:KR2a0015_WYG_021-3b>¶
階太官令跪授侍郎侍郎跪進御坐前乃行百官酒太¶
樂令跪奏奏登歌三終乃降太官令跪請具御飯到階¶
羣臣皆起太官令持羮跪授司徒持飯跪授大司農尚¶
食持案並授持節持節跪進御坐前羣臣就席太樂令¶
跪奏奏食舉樂太官行百官飯案遍食畢太樂令跪奏¶
請進樂樂以次作鼓吹令又前跪奏請以次進衆妓乃¶
召諸郡計吏前受敕戒於階下宴樂畢謁者一人跪奏¶
<pb:KR2a0015_WYG_021-4a>¶
請罷退鐘鼓作羣臣北面再拜出然則夜漏未盡七刻¶
謂之晨賀晝漏上三刻更出百官奉夀酒謂之晝㑹别¶
置女樂三十人於黄帳外奏房中之歌江左多虞不復¶
晨賀夜漏未盡十刻開宣陽門至平旦始開殿門晝漏¶
上五刻皇帝乃出受賀皇太子出㑹者則在三恪下王¶
公上正旦元㑹設白獸樽於殿庭樽葢上施白獸若有¶
能獻直言者則發此樽飲酒案禮白獸樽乃杜舉之遺¶
式也為白獸葢是後代所為示忌憚也¶
魏制藩王不得朝覲魏明帝時有朝者皆由特㤙不得¶
<pb:KR2a0015_WYG_021-4b>¶
以為常及泰始中有司奏諸侯之國其王公以下入朝¶
者四方各為二畨三嵗而周周則更始若臨時有故却¶
在眀年眀年來朝之後更滿三嵗乃復朝不得違夲數¶
朝禮皆親執璧如舊朝之制不朝之嵗各遣卿奉聘奏¶
可江左王侯不之國其有受任居外則同方伯刺史二¶
千石之禮亦無朝聘之制故此禮遂廢漢以髙帝十月¶
定秦且為嵗首至武帝雖改用夏正然每月朔朝至於¶
<pb:KR2a0015_WYG_021-5a>¶
十月朔猶常饗㑹其儀夜漏未盡七刻受賀及贄公侯¶
璧中二千石二千石羔千石六百石鴈四百石以下雉¶
三公奉璧上殿御坐前北面太常讃曰皇帝為君興三¶
公伏皇帝坐乃前進璧百官皆賀二千石以上上殿稱¶
萬嵗舉觴御食司徒奉羮大司農奉飯奏食舉之樂百¶
官受賜宴饗大作樂如元正之儀魏晋則冬至日受方¶
國及百僚稱賀因小㑹其儀亞於獻嵗之旦¶
古者帝王莫不巡狩魏文帝值天下三分方隅多事皇¶
輿亟動役無寜嵗葢應時之務非舊章也眀帝凡三東¶
<pb:KR2a0015_WYG_021-5b>¶
巡狩所過存問髙年恤疾苦或賜榖帛有古巡幸之風¶
焉¶
齊王正始元年巡洛陽縣賜髙年力田各有差及武帝¶
㤗始四年詔刺史二千石長吏曰古之王者以嵗時巡¶
狩方岳其次則二伯述職不然則行人順省故雖幽遐¶
側微心無壅隔下情上通上指逺諭至于鰥寡㒺不得¶
所用垂風遺烈休聲猶存朕在位累載如臨深川夙興¶
<pb:KR2a0015_WYG_021-6a>¶
夕惕眀發不寝坐而待旦思四方水旱災青為之怛然¶
勤躬約已欲令事事當冝常恐衆吏用情誠意未著萬¶
㡬兼猥慮有不周政刑失謬而弗獲備覽百姓有過在¶
予一人惟嵗之不易未遑卜征巡省之事下之未乂其¶
何以恤之今使使持節侍中副給事黄門侍郎銜命四¶
出周行天下親見刺史二千石長吏申諭朕心訪求得¶
失損益諸冝觀省政教問人間患苦周典有之以其萬¶
姓之利害為一書其禮俗政事刑禁之逆順為一書其¶
暴亂作逆犯令為一書其札喪凶荒厄貧為一書其康¶
<pb:KR2a0015_WYG_021-6b>¶
樂和親安平為一書每國辨異之以返命于王舊章前¶
訓今率由之還具條奏俾朕昭然鑒于幽逺若親行焉¶
大夫君子其各悉乃心敬乃事嘉言令圖苦言至戒與¶
使者盡之無所隐諱方将虚心以俟其勉哉勗之稱朕¶
意焉新禮巡狩方嶽柴望告設壝宮如禮諸侯之覲者¶
賔及執贄皆如朝儀而不建旗摯虞以為覲禮諸侯覲¶
天子各建其旗旗章所以殊爵命示䒭威詩稱君子至¶
<pb:KR2a0015_WYG_021-7a>¶
止言觀其旂冝定新禮建旗如舊禮詔可其議然終晉¶
代其禮不行¶
封禪之說經典無聞禮有因天事天因地事地因名山¶
升中於天而鳳皇降龜龍格天子所以廵狩至於方嶽¶
燔柴祭天以告其成功事似而非也䜟緯諸說皆云王¶
者封泰山禪梁甫易姓紀號秦漢行其典前史各陳其¶
制矣¶
魏文帝黄初中䕶軍蔣濟曰夫帝王大禮廵狩為先昭¶
祖揚禰封禪為首是以自古革命受符未有不蹈梁父¶
<pb:KR2a0015_WYG_021-7b>¶
登泰山刋無竟之名紀天人之際者也故司馬相如謂¶
有文以来七十二君或順所繇於前謹遺教於後太史¶
公曰主上有聖明而不宣布有司之過也然則元功懿¶
徳不刋梁山之石無以顯帝王之功示兆庶不朽之觀¶
也語曰當君而歎堯舜之羙譬猶人子對厥親而生譽¶
它人之父今大魏承百王之弊亂拯流遁之艱厄接千¶
載之衰緒繼百代之廢業自文武至於聖躬所以叅成¶
<pb:KR2a0015_WYG_021-8a>¶
天地之道綱維神人之化上天報應嘉瑞顯祥以比徃¶
古無所取喻至於厯世迄今未廢大禮雖志在掃盡殘¶
盗蕩滌餘穢未遑斯事若爾三苗屈彊於江海大舜當¶
廢東巡之儀徐夷跳梁於淮泗周成當止岱嶽之禮且¶
去嵗破吴虜於江漢今兹屠蜀賊於隴右其震蕩内潰¶
在不復淹無累於封禪之事也此議乆廢非倉卒所定¶
冝下公卿廣撰其禮卜年考時昭告上帝以副天下之¶
望臣待罪軍旅不勝大願冒死以聞詔曰聞蒋濟斯言¶
使吾汗出流足自開闢以来封禪者七十餘君耳故太¶
<pb:KR2a0015_WYG_021-8b>¶
史公曰雖有受命之君而功有不洽是以中間廣逺者¶
千有餘年近者數百載其儀闕不可得記吾何徳之修¶
敢庶兹乎濟豈謂世無管仲以吾有桓公登泰山之志¶
乎吾不欺天也濟之所言華則榮矣非助我者也公卿¶
侍中尚書常侍省之而已勿有所議亦不湏答詔也天¶
子雖距濟議而實使髙堂隆草封禪之儀以天下未一¶
不欲便行大禮㑹隆卒不復行之及武帝平吴混一區¶
<pb:KR2a0015_WYG_021-9a>¶
宇太康元年九月庚寅尚書令衛瓘尚書左僕射山濤¶
右僕射魏舒尚書劉寔司空張華䒭奏曰臣聞肈自生¶
靈則有后辟年載之數莫之能紀立徳濟世揮揚仁風¶
以登封泰山者七十有四家其謚號可知者十有四焉¶
沉淪寂寞曾無遺聲者不可勝紀大晉之徳始自重黎¶
實佐顓頊至於夏商世序天地其在於周不失其緒金¶
徳将升世濟眀聖外平蜀漢海内歸心武功之盛實由¶
文徳至于陛下受命踐祚弘建大業羣生仰毓惟獨江¶
湖沅湘之表凶桀負固厯代不賔神謀獨斷命将出討¶
<pb:KR2a0015_WYG_021-9b>¶
兵威蹔加數旬蕩定覊其鯨鯢赦其罪逆雲覆雨施八¶
方来同聲教所被逹于四極雖黄軒遐征大禹逺略周¶
之奕世何以尚今若夫玄石素文底號前載象以數表¶
言以事告雖古河圗洛書之徴不是過也冝宣大典禮¶
中嶽封泰山禪梁父發徳號明至尊享天休篤黎庶勒¶
千載之表播流後之聲俾百世之下莫不興起斯帝王¶
之盛業天人之至望也詔曰今逋冦雖殄外則障塞有¶
<pb:KR2a0015_WYG_021-10a>¶
警内則百姓未寜此盛徳之事所未議也瓘䒭又奏曰¶
今東漸于海西被于流沙大漠之陰日南北戶莫不通¶
屬芒芒禹跡今實過之天人之道已周巍巍之功已著¶
冝修禮地祇登封泰山致誠上帝以答人神之願也迄¶
如前奏詔曰今陰陽未和刑政未當百姓未得其所豈¶
可以勒功告成耶詔不許瓘䓁又奏曰臣聞處帝王之¶
位者必有厯運之期天命之應濟兆庶之功者必有盛¶
徳之容告成之典無不可誣有不敢讓自古道也而眀¶
詔謙沖屢辭其禮雖盛徳攸在推而未居夫三公職典¶
<pb:KR2a0015_WYG_021-10b>¶
天地實掌人物國之大事取義於此故漢氏封禪非是¶
官也不在其事臣䓁前奏葢陳祖考之功天命又應陛¶
下之徳合同四海迹古考今冝修此禮至於克定嵗月¶
湏五府上議然後奏聞詔曰雖蕩清江表皆臨事者之¶
勞何足以告成方望羣后思隆大化以寜區夏百姓獲¶
乂與之休息斯朕日夜之望無所復下諸府矣瓘䒭又¶
奏臣聞唐虞三代濟世弘功之君莫不仰承天休俯協¶
<pb:KR2a0015_WYG_021-11a>¶
人志登介丘履梁父未有辭焉者葢不可讓也今陛下¶
勲髙皇徳無二茂績宏規巍巍之業固非臣䓁所能䆒¶
論而聖旨勞謙屢自抑損時至弗應推羙不居闕皇代¶
之上儀塞靈祇之欵望何以使大晋之典謨同風於三¶
五臣䓁誠不敢奉詔請如前奏施行詔曰方當共思弘¶
道以康庶績且俟它年無復紛紜也王公有司又奏自¶
古聖眀光宅四海封禪名山著於史籍作者七十四君¶
矣舜禹之有天下也廵狩四嶽躬行其道易着觀俗省¶
方禮有升中于天詩頌陟其髙山皆載在方策文王為¶
<pb:KR2a0015_WYG_021-11b>¶
西伯以服事殷周公以魯藩列于諸侯或享于岐山或¶
有事泰山徒以聖徳猶得為其事自是以来功薄而僣¶
其義者不可勝數號謚不冺以至於今况髙祖宣皇帝¶
肈開王業海外有截世宗景皇帝濟以大功輯寜區夏¶
太祖文皇帝受命造晉盪定蜀漢陛下應期龍興混一¶
六合澤被羣生威震無外昔漢氏失統吳蜀鼎峙兵興¶
以来近将百年地險俗殊人望絶塞今不覊之冦二代¶
<pb:KR2a0015_WYG_021-12a>¶
而平非聪眀神武先天弗違孰能巍巍其成功若兹者¶
歟臣䒭幸以千載得遭運㑹親服大化日覩太平至公¶
至羙誰與為譲冝祖述先眀憲章古昔勒功岱嶽登封¶
告成弘禮樂之制正三雍之典揚名萬世以顯祖宗是¶
以不勝大願敢昧死以聞請告太常具禮儀復上詔曰¶
所議誠列代之盛事也然方今未可以爾便報絶之¶
哀帝即位欲尊崇章皇太妃桓温議冝稱太夫人尚書¶
僕射江虨議曰虞舜體仁孝之性盡事親之禮貴為天¶
王冨有四海而瞽叟無立錐之地一級之爵蒸蒸之心¶
<pb:KR2a0015_WYG_021-12b>¶
昊天㒺極寜當忍父卑賤不以徽號顯之豈不以子無¶
爵父之道理窮義屈靡所厝情者哉春秋經曰紀季姜¶
歸于京師傳曰父母之於子雖為天王后猶曰吾季姜¶
言子尊不加父母也或以為子尊不加父母則武王何¶
以追王太王王季文王乎周之三王徳配天地王跡之¶
興自此始也是以武王仰尋前緒遂奉天命追崇祖考¶
眀不以子尊加父母也按禮㓜不誄長賤不誄貴㓜賤¶
<pb:KR2a0015_WYG_021-13a>¶
猶不得表章長貴况敢錫之以榮命耶漢祖感家令之¶
言而尊太公荀恱以為孝莫大于嚴父而以子貴加之¶
父母家令之言過矣爰逮孝章不上賈貴人以尊號而¶
&KR0779;其金寳幣帛非子道之不至也葢聖典不可踰也當¶
春秋時庶子承國其母得為夫人不審直子命母耶故¶
當告於宗祧以先君之命命之耶竊見詔書當臨軒拜¶
授貴人為皇太妃今稱皇帝䇿命命貴人斯則子爵母¶
也貴人北面拜授斯則母臣子也天尊地卑名位定矣¶
母貴子賤人倫序矣雖欲加崇貴人而實卑之雖顯眀¶
<pb:KR2a0015_WYG_021-13b>¶
國典而實廢之且人主舉動史必書之如當載之方䇿¶
以示後世無乃不順乎竊謂應告顯宗之廟稱貴人仁¶
淑之至冝加殊禮以酬鞠育之恵奉先靈之命事不在¶
已妃后雖是配君之名然自后以下有夫人九嬪無稱¶
妃焉桓公謂冝進號太夫人非不允也如以夫人為少¶
可言皇太夫人皇君也君太夫人於名禮順矣帝特下¶
詔拜皇太妃三月景辰使兼太保王恬授璽綬儀服一¶
<pb:KR2a0015_WYG_021-14a>¶
如太后又詔曰朝臣不為太妃敬為合禮不太常江逌¶
議位號不極不應盡敬孝武追崇㑹稽鄭太妃為簡文¶
太后詔問當開墓不王珣答據三祖追贈及中宗敬后¶
並不開墓位更為塋域制度耳¶
禇太后臨朝時議褚裒進見之典蔡謨王彪之並以虞¶
舜漢髙祖猶執子道况后乎王者父無拜禮尚書八座¶
議以為純子則王道缺純臣則孝道虧謂公庭如臣私¶
覿則嚴父為允¶
漢魏故事皇太子稱臣新禮以太子既以子為名而又¶
<pb:KR2a0015_WYG_021-14b>¶
稱臣臣子兼稱於義不通除太子稱臣之制摯虞以為¶
孝經資於事父以事君義兼臣子則不嫌稱臣冝定新¶
禮皇太子稱臣如舊詔從之¶
太寜三年三月戊辰明帝立皇子衍為皇太子癸巳詔¶
曰禮無生而貴者故帝元子方之於士而漢魏以来尊¶
崇儲貳使官屬稱臣朝臣咸拜此甚無謂吾昔在東宫¶
未及啟革今衍㓜冲之年便臣先達将令日習所見謂¶
<pb:KR2a0015_WYG_021-15a>¶
之自然此豈可以教之耶主者其下公卿内外通議使¶
必允禮中尚書令卞壼議以為周禮王后太子不㑹眀¶
禮同於君皆所以重儲貳異正嫡茍奉之如君不得不¶
拜矣太子若存謙冲故冝答拜臣以為皇太子之立郊¶
告天地正位儲宫豈得同之皇子揖讓而已謂冝稽則¶
漢魏闔朝同拜從之¶
太元中尚書符問王公已下見皇太子儀及所衣服侍¶
中領國子博士車胤議朝臣冝朱衣褠幘拜敬太子答¶
拜按經傳不見其文故太傅羊祜牋慶太子稱叩頭死¶
<pb:KR2a0015_WYG_021-15b>¶
罪此則拜之證也又太寜三年詔議其典尚書卞壼謂¶
冝稽則漢魏闔朝同拜其朱衣冠冕惟施之天朝冝褠¶
幘而已朝議多同¶
太元十二年議二王後與太子先後博士庾宏之及尚¶
書叅議並以為陳㽞國之上賔皇太子雖國之儲貳猶¶
在臣位陳㽞王坐應在太子上陳㽞王勱表稱疾病積¶
年求放罷詔禮官博士議之博士曺躭云勱為祭主而¶
<pb:KR2a0015_WYG_021-16a>¶
無執祭之期冝與穆子孟縶事同王彪之云二王之後¶
不冝輕致廢立記傳未見有已為君而疾病退罷者當¶
知古無此禮孟縶穆子是方應為君非陳㽞之比¶
咸康四年成帝臨軒遣使拜太傅太尉司空儀注太樂¶
宿懸於殿庭門下奏非祭祀宴饗則無設樂之制太常¶
蔡謨議曰凡敬其事則備其禮禮備則制有樂樂者所¶
以敬事而眀義為耳目之娱故冠亦用之不惟宴饗宴¶
饗之有樂亦所以敬賔也故郤至使楚楚子饗之郤至¶
辭曰不忘先君之好貺之以大禮重之以備樂尋斯辭¶
<pb:KR2a0015_WYG_021-16b>¶
也則宴饗之意可知矣公侯大臣人君所重故御坐為¶
起在輿為下言稱伯舅傳曰國卿君之貳也是以命使¶
之日御親臨軒百僚陪列此即敬事之意也古者天王¶
饗下國之使及命将帥遣使臣皆有樂故詩序曰皇皇¶
者華君遣使臣也又曰採薇以遣之出車以勞還杕杜¶
以勤歸皆作樂而歌之今命大使拜輔相比於下國之¶
臣輕重殊矣輕誠有之重亦冝然故謂臨軒遣使冝有¶
<pb:KR2a0015_WYG_021-17a>¶
金石之樂議奏從焉¶
漢魏故事王公羣妾見於夫人夫人不答拜新禮以為¶
禮無不答更制妃公侯夫人答妾拜摰虞以為禮妾事¶
女君如婦之事姑妾服女君期女君不報則敬與婦同¶
而又加賤也名位不同夲無酬報禮無不答義不謂此¶
先聖殊嫡庶之别以絶陵替之漸峻眀其防猶有僣違¶
冝定新禮自如其舊詔可其議¶
五禮之别其四曰軍所以和外寜内保大定功者也但¶
兵者凶事故因蒐狩而習之¶
<pb:KR2a0015_WYG_021-17b>¶
漢儀立秋之日自郊禮畢始揚威武斬牲於東門以薦¶
陵廟其儀乗輿御戎路白馬朱鬛躬執弩射生牲以為¶
薦麛太宰命謁者各一人載以獲車馳送陵廟還宫遣¶
使者齎束帛以賜武官武官肄兵習戰陣之儀斬牲之¶
禮名曰貙劉兵官皆肄孫吳兵法六十四陣既還公卿¶
已下陳雒陽前街乗輿到公卿已下拜天子下車公卿¶
親識顔色然後還宫古語曰在軍下車則惟此時施行¶
<pb:KR2a0015_WYG_021-18a>¶
漢世率以為常至獻帝建安二十一年魏國有司奏古¶
四時講武皆於農隙漢西京承秦制三時不講惟十月¶
都講今金革未偃士衆素習可無四時講武但以立秋¶
擇吉日大朝車騎號曰閲兵上合禮名下承漢制奏可¶
是冬閲兵魏王親執金鼓以令進退¶
延康元年魏文帝為魏王是年六月立秋閱兵于東郊¶
公卿相儀王御華葢親令金鼓之節¶
魏眀帝太和元年十月又閱兵¶
武帝泰始四年九月咸寜元年太康四年六年冬皆自¶
<pb:KR2a0015_WYG_021-18b>¶
臨宣武觀大閱衆軍然不自令進退也自恵帝以後其¶
禮遂廢¶
元帝太興四年詔左右衞及諸營教習依大習儀作鴈¶
羽仗¶
成帝咸和中詔内外諸軍戲兵於南郊之塲故其地因¶
名鬭塲自後藩鎮桓庾諸方伯徃徃閱習然朝廷無事¶
焉¶
<pb:KR2a0015_WYG_021-19a>¶
漢魏故事遣将出征符節郎授節鉞於朝堂其後荀顗¶
䓁所定新禮遣将御臨軒尚書授節鉞依古兵書跪而¶
推轂之義也¶
五禮之别其五曰嘉晏饗冠婚之道於是乎備周末崩¶
離賔射宴饗之則罕復能行冠婚飲食之法又多變遷¶
周禮雖有服冕之數而無天子冠文又儀禮云公侯之¶
有冠禮夏之末造也王鄭皆以為夏末上下相亂簒弑¶
由生故作公侯冠禮則眀無天子冠禮之審也大夫又¶
無冠禮古者五十而後爵何大夫冠禮之有周人年五¶
<pb:KR2a0015_WYG_021-19b>¶
十而有賢才則試以大夫之事猶行士禮也故筮日筮¶
賔冠於阼以著代醮於客位三加彌尊皆士禮耳然漢¶
代以来天子諸侯頗採其儀正月甲子若景子為吉日¶
可加元服儀從冠禮是也漢順帝冠又兼用曺褒新禮¶
乗輿初加緇布進賢次爵弁武弁次通天皆於髙廟以¶
禮謁見世祖廟王公已下初加進賢而已按此文始冠¶
緇布從古制也冠於宗廟是也魏天子冠一加其說曰¶
<pb:KR2a0015_WYG_021-20a>¶
士禮三加加有成也至於天子諸侯無加數之文者将¶
以踐阼臨下尊極徳備豈得與士同也魏氏太子再加¶
皇子王公世子乃三加孫毓以為一加再加皆非也禮¶
醮辭曰令月吉日以嵗之正以月之令按魯襄公冠以¶
冬漢恵帝冠以三月明無定月而後漢以来帝加元服¶
咸以正月及咸寜二年秋閏九月遣使冠汝南王東此¶
則非必嵗首冠禮於廟然武恵冠太子太子皆即廟見¶
斯亦擬在廟之儀也穆帝孝武将冠皆先以幣告廟訖¶
又廟見也恵帝之為太子将冠武帝臨軒使兼司徒髙¶
<pb:KR2a0015_WYG_021-20b>¶
陽王珪加冠兼光祿大夫屯騎校尉華廙贊冠江左諸¶
帝将冠金石宿設百僚陪位又豫於殿上鋪大牀御府¶
令奉冕幘簮導衮服以授侍中常侍太尉加幘太保加¶
冕将加冕太尉跪讀祝文曰令月吉日始加元服皇帝¶
穆穆思弘衮職欽若昊天六合是式率遵祖考永永無¶
極眉夀惟期介兹景福加冕訖侍中繫玄紞侍中脱帝¶
絳紗服加衮服冕冠事畢太保率羣臣奉觴上夀王公¶
<pb:KR2a0015_WYG_021-21a>¶
以下三稱萬嵗乃退按儀注一加幘冕而已¶
泰始十年南宫王承年十五依舊應冠有司奏議禮十¶
五成童國君十五而生子以眀可冠之冝又漢魏遣使¶
冠諸王非古典於是制王十五而冠不復加使命王彪¶
之云禮傳冠皆在廟按武帝既加元服車駕出拜于太¶
廟以告成也葢亦猶擬在廟之儀¶
魏齊王正始四年始立皇后甄氏其儀不存¶
武帝咸寜二年臨軒遣太尉賈充䇿立皇后楊氏納悼¶
后也因大赦賜王公以下各有差百僚上禮¶
<pb:KR2a0015_WYG_021-21b>¶
太康八年有司奏婚納徴大婚用玄纁束帛加珪馬二¶
駟王侯玄纁束帛加璧乗馬大夫用玄纁束帛加羊古¶
者以皮馬為庭實天子加以榖珪諸侯加大璋可依周¶
禮改璧用璋其羊鴈酒米玄纁如故諸侯婚禮加納采¶
告期親迎各帛五匹及納徴馬四匹皆令夫家自備惟¶
璋官為具致之尚書朱整議按魏氏故事王娶妃公主¶
嫁之禮天子諸侯以皮馬為庭實天子加以榖珪諸侯¶
<pb:KR2a0015_WYG_021-22a>¶
加以大璋漢髙后制聘后黄金二百斤馬十二匹夫人¶
金五十斤馬四匹魏氏王娶妃公主嫁之禮用絹百九¶
十匹晉興故事用絹三百匹詔曰公主嫁由夫氏不冝¶
皆為備物賜錢使足而已惟給璋餘如故事¶
成帝咸康二年臨軒遣使持節兼太保領軍将軍諸葛¶
恢兼太尉䕶軍将軍孔愉六禮備物拜皇后杜氏即日¶
入宫帝御太極殿羣臣畢賀賀非禮也王者㛰禮禮無¶
其例春秋祭公逆王后于紀榖梁左氏傳說與公羊又¶
不同而自漢魏遺事並皆闕略武恵納后江左又無復¶
<pb:KR2a0015_WYG_021-22b>¶
儀注故成帝将納杜后太常華恒始與博士叅定其儀¶
據杜預左氏傳說主婚是供其婚禮之幣而已又周靈¶
王求婚於齊齊侯問於晏桓子桓子對曰夫婦所生若¶
如人姑姊妺則稱先守某公之遺女若如人此則天子¶
之命自得下達臣下之答徑自上通先儒以為丘眀詳¶
錄其事葢為王者婚娶之禮也故成帝臨軒遣使稱制¶
拜后然其儀注又不具存¶
<pb:KR2a0015_WYG_021-23a>¶
康帝建元元年納皇后褚氏而儀注陛者不設旄頭殿¶
中御史奉令迎皇后依成恭皇后入宫御物而儀注至¶
尊衮冕升殿旄頭不設求量處又按昔迎恭皇后惟作¶
青龍旂其餘皆即御物今當臨軒遣使而五牛旂旗旄¶
頭罼罕並出即用故致今闕詔曰所以正法服升太極¶
者以敬其始故備其禮也今云何更闕所重而徹法物¶
耶又恭后神主入廟先帝詔后禮冝降不冝建五牛旗¶
而今猶復設之耶既不設五牛旗則旄頭罼罕之物易¶
具也又詔曰舊制既難凖且於今而備亦非冝府庫之¶
<pb:KR2a0015_WYG_021-23b>¶
儲惟當以供軍國之費耳法服儀飾粗令舉其餘兼副¶
雜器停之¶
穆帝升平元年将納皇后何氏太常王彪之大引經傳¶
及諸故事以定其禮深非公羊婚禮不稱主人之義又¶
曰王者之於四海無非臣妾雖復父兄之親師友之賢¶
皆純臣也夫崇三綱之始以定乾坤之儀安有天父之¶
尊而稱臣下之命以納伉儷安有臣下之卑而稱天父¶
<pb:KR2a0015_WYG_021-24a>¶
之名以行大禮逺尋古禮無王者此制近求史籍無王¶
者此制比於情不安於義不通按咸寜二年納悼皇后¶
時弘訓太后母臨天下而無命戚屬之臣為武皇父兄¶
主婚之文又考大晉已行之事咸寜故事不稱父兄師¶
友則咸寜華恒所上禮合於舊臣愚謂今納后儀制冝¶
一依咸寜故事於是從之華恒所定之禮依漢書及晉¶
已行之制故彪之多従咸寜由此也惟以娶婦之家三¶
日不舉樂而咸康羣臣賀為失禮故但依咸寜上禮不¶
復賀其告廟六禮版文䓁儀皆彪之定也其納采版文¶
<pb:KR2a0015_WYG_021-24b>¶
璽書曰皇帝咨前太尉叅軍何琦渾元資始肇經人倫¶
爰及夫婦以奉天地宗廟社稷謀于公卿咸以冝率由¶
舊典今使使持節太常彪之宗正綜以禮納采主人曰¶
皇帝嘉命訪婚陋族備數采擇臣從祖弟故散騎侍郎¶
凖之遺女未&KR0570;教訓衣履若如人欽承舊章肅奉典制¶
前太尉叅軍都鄉侯糞土臣何琦稽首頓首再拜承詔¶
次問名版文曰皇帝曰咨某官某姓兩儀配合承天統¶
<pb:KR2a0015_WYG_021-25a>¶
物正位于内必俟令族重章舊典今使使持節太常某¶
宗正某以禮問名主人曰皇帝嘉命使者某到重宣中¶
詔問臣名族臣族女父母所生先臣故光祿大夫雩婁¶
侯禎之遺玄孫先臣故豫州刺史闗中侯惲之曾孫先¶
臣安豐太守闗中侯叡之孫先臣故散騎侍郎凖之遺¶
女外出自先臣故尚書左丞胄之外曽孫先臣故侍中¶
闗内侯夷之外孫女年十七欽承舊章肅奉典制次納¶
吉版文曰皇帝曰咨某官某姓人謀龜從僉曰貞吉敬¶
從典禮今使使持節太常某宗正某以禮納吉主人曰¶
<pb:KR2a0015_WYG_021-25b>¶
皇帝嘉命使者某重宣中詔太卜元吉臣陋族卑鄙憂¶
懼不堪欽承舊章肅奉典制次納徴版文曰皇帝曰咨¶
某官某姓之女有母儀之徳窈窕之姿如山如河冝奉¶
宗廟永承天祚以玄纁皮帛馬羊錢璧以章典禮今使¶
使持節司徒某太常某以禮納徴主人曰皇帝嘉命降¶
㛰卑陋崇以上公寵以典禮備物典䇿欽承舊章肅奉¶
典制次請期版文曰皇帝曰咨某官某姓謀于公卿㤗¶
<pb:KR2a0015_WYG_021-26a>¶
筮元龜罔有不臧率遵典禮今使使持節太常某宗正¶
某以禮請期主人曰皇帝嘉命使者某重宣中詔吉日¶
惟某可迎臣欽承舊章肅奉典制次親迎版文曰皇帝¶
曰咨某官某姓嵗吉月令吉日惟某率禮以迎今使使¶
持節太保某太尉某以禮迎主人曰皇帝嘉命使者某¶
重宣中詔令月吉辰備禮以迎上公宗卿兼至副介近¶
臣百兩臣螻蟻之族猥承大禮憂懼戰悸欽承舊章肅¶
奉典制某稽首承詔皆如初答孝武納王皇后其禮亦¶
如之其納采問名納吉請期親迎皆用白鴈白羊各一¶
<pb:KR2a0015_WYG_021-26b>¶
頭酒米各十二斛惟納徴羊一頭玄纁用帛三匹絳二¶
匹絹二百匹獸皮二枚錢二百萬玉璧一枚馬六匹酒¶
米各十二斛鄭玄所謂五鴈六禮也其馬之制備物之¶
數校太康所奏又有不同云古者㛰冠皆有醮鄭氏醮¶
文三首具存¶
升平八年臺符問迎皇后大駕應作鼓吹不博士胡訥¶
議臨軒儀注闕無施安鼓吹處所又無舉麾鳴鐘之條¶
<pb:KR2a0015_WYG_021-27a>¶
太常王彪之以為㛰禮不樂鼓吹亦樂之縂名儀注所¶
以無者依㛰禮今冝備設而不作時用此議¶
永和二年納后議賀不王述云㛰是嘉禮春秋傳曰娶¶
者大吉非常吉又傳曰鄭子罕如晉賀夫人鄰國猶相¶
賀况臣下耶如此便應賀但不在三日内耳今因廟見¶
成禮而賀亦是一節也王彪之議云㛰禮不樂不賀禮¶
之眀文傳稱子罕如晉賀夫人既無經文又傳不云禮¶
也禮取婦三日不舉樂眀三日之後自當樂至於不賀¶
無三日之斷恐三日之後故無應賀之禮又云禮記所¶
<pb:KR2a0015_WYG_021-27b>¶
以言賀取妻者是因就酒食而有慶語也愚謂無直相¶
賀之體而有禮貺共慶㑹之義今世所共行于時竟不¶
賀¶
穆帝納后欲用九月九月是忌月范汪問王彪之答云¶
禮無忌月不敢以所不見便謂無之博士曺躭荀訥䓁¶
並謂無忌月之文不應有妨王洽曰若有忌月當復有¶
忌嵗¶
<pb:KR2a0015_WYG_021-28a>¶
太元十二年䑓符問皇太子既拜廟朝臣奉賀應上禮¶
與不國子博士車胤云百辟卿士咸預盛禮展敬拜伏¶
不湏復上禮惟方伯牧守不覩大禮自非酒牢貢羞無¶
以表其乃誠故冝有上禮猶如元正大慶方伯莫不上¶
禮朝臣奉璧而已太學博士庾弘之議按咸寜三年始¶
平濮陽諸王新拜有司奏依故事聴京城近臣諸王公¶
主應朝賀者復上禮今皇太子國之儲副既已崇建普¶
天同慶謂應上禮奉賀徐邈同又引一有元良慶在於¶
此封諸王及新宫上禮既有前事亦皆已瞻仰致敬而¶
<pb:KR2a0015_WYG_021-28b>¶
又奉觴上夀應亦無疑也¶
江左以来太子㛰納徴禮用玉璧一獸皮二未詳何所¶
凖況或者獸取其威猛有班彩玉以象徳而有潤尋珪¶
璋亦玉之羙者豹皮采蔚以譬君子王肅納徴辭云玄¶
纁束帛儷皮鴈羊前漢聘后黄金二百斤馬十二匹亦¶
無用羊之旨鄭氏㛰物賛曰羊者祥也然則㛰之有羊¶
自漢末始也王者六禮尚未用焉是故太康中有司奏¶
<pb:KR2a0015_WYG_021-29a>¶
太元十二年䑓符問皇太子既拜廟朝臣奉賀應上禮¶
與不國子博士車胤云百辟卿士咸預盛禮展敬拜伏¶
不湏復上禮惟方伯牧守不覩大禮自非酒牢貢羞無¶
以表其乃誠故冝有上禮猶如元正大慶方伯莫不上¶
禮朝臣奉璧而已太學博士庾弘之議按咸寜三年始¶
平濮陽諸王新拜有司奏依故事聴京城近臣諸王公¶
主應朝賀者復上禮今皇太子國之儲副既已崇建普¶
天同慶謂應上禮奉賀徐邈同又引一有元良慶在於¶
此封諸王及新宫上禮既有前事亦皆已瞻仰致敬而¶
<pb:KR2a0015_WYG_021-29b>¶
又奉觴上夀應亦無疑也¶
江左以来太子㛰納徴禮用玉璧一獸皮二未詳何所¶
凖況或者獸取其威猛有班彩玉以象徳而有潤尋珪¶
璋亦玉之羙者豹皮采蔚以譬君子王肅納徴辭云玄¶
纁束帛儷皮鴈羊前漢聘后黄金二百斤馬十二匹亦¶
無用羊之旨鄭氏㛰物賛曰羊者祥也然則㛰之有羊¶
自漢末始也王者六禮尚未用焉是故太康中有司奏¶
<pb:KR2a0015_WYG_021-30a>¶
禮儀之廢乆矣乃今復講肄舊典賜太常絹百匹丞博¶
士及學生牛酒咸寜三年恵帝元康九年復行其禮魏¶
正始中齊王每講經遍輒使太常釋奠先聖先師於辟¶
雍弗躬親及恵帝眀帝之為太子及愍懐太子講經竟¶
並親釋奠於太學太子進爵於先師中庶子進爵於顔¶
回成穆孝武三帝亦皆親釋奠孝武時以學在水南懸¶
逺有司議依升平元年於中堂權立行太學于時無復¶
國子生有司奏應湏復二學生百二十人太學生取見¶
人六十國子生權銓大臣子孫六十人事訖罷奏可釋¶
<pb:KR2a0015_WYG_021-30b>¶
奠禮畢㑹百官六品以上¶
漢儀季春上已官及百姓皆褉於東流水上洗濯袚除¶
去宿垢而自魏以後但用三日不以上已也晋中朝公¶
卿以下至于庶人皆褉洛水之側趙王倫簒位三日㑹¶
天泉池誅張林懐帝亦㑹天泉池賦詩陸機云天泉池¶
南石溝引御溝水池西積石為褉堂夲水流杯飲酒亦¶
不言曲水元帝又詔罷三日弄具海西於鍾山立流水¶
<pb:KR2a0015_WYG_021-31a>¶
曲水延百僚皆其事也九月九日馬射或說云秋金之¶
節講武習射象立秋之禮也¶
　晉書卷二十一¶
<pb:KR2a0015_WYG_021-31b>¶
<pb:KR2a0015_WYG_021-32a>¶
　晉書卷二十一考證¶
禮志下魏文帝黄初中○文帝監本誤作明帝今改正¶
　晉書卷二十一考證¶
<pb:KR2a0015_WYG_021-32b>¶
